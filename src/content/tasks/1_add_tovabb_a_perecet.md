---
title: "Add tovább a perecet"
suggestion: | 
  Hogy éltétek meg a gyakorlatot?
  Miért éppen ebben a sorrendben álltatok fel?
  Miért éppen ezt a taktikát választottátok?
  Milyen érzés volt? Ti milyennek láttátok belülről? 
  Mi okozott problémát? Miért (nem) sikerült?
  Hogyan lehetett volna másképpen (gyorsabban) végrehajtani?
  Milyen tanulságot lehet levonni a „játékból”?
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "Egy csomag ropi és sós perecke"
keywords: 
  - kooperáció
  - egymásrautaltság
  - elfogadás
attachment: "1_add_tovabb_a_perecet.pdf"
---

# Add tovább a perecet

A játékosok oszlopba állnak, mindenki a szájában egy ropit tart. Az indító játékos egy kis perecet „felszúr” a ropival, és megpróbálja továbbadni a mellette állónak. Ha a perec leesik, akkor elölről kell kezdeni a feladatot.

Ha túlságosan könnyű a feladat számukra, akkor nehezíthetjük azzal, hogy időkorlátot állítunk, vagy versenyeztetjük a csapatot: minél gyorsabban adják a sor végéig a perecet.

Érdemes olyan összetételű csapatokat összeállítani, amelyekbe olyanok kerülnek, akik kevéssé ismerik egymást, vagy nehezebben fogadják el egymást.
  
  
