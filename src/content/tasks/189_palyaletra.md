---
title: "Pályalétra"
suggestion: | 
  Miért fontos, hogy egyben lássuk a célunkhoz vezető út teljes hosszát?
  Miért fontos, hogy szakaszokra bontsuk a teljes utat? 
  Mi segíthet abban, hogy ne veszítsük szem elől a távlati célunkat, ha túlságosan hosszú az addig vezető út?
type:
  - problémamegoldó
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "munkalapok egy létra stilizált rajzával, írószer, tábla"
keywords: 
  - életpálya-építés
  - érdeklődési irány
  - egyéni célok
  - rövid-és hosszú távú célok
  - cselekvési terv
attachment: "189_palyaletra.pdf"
---

# Pályalétra

A tanár előzetesen elkészíti és a tanulói létszámnak megfelelő mennyiségben sokszorosítja a munkalapokat.

A gyakorlat elején arra kéri a diákokat, hogy mondjanak olyan foglalkozásokat, amelyekben felnőttként el tudnák képzelni magukat. Ezeket elszórtan felírja a táblára vagy egy nagy papírra. A tanulók kiválasztják azt a szakmát, amely az adott pillanatban a legközelebb áll hozzájuk.

Mindenki kap egy létrát ábrázoló munkalapot. A lap aljára odaírja, hogy jelenleg tanulmányai milyen szintjén áll. A tetejére pedig azt a foglalkozásnevet, amit kiválasztott. A létra közbülső fokaira a tudásgyarapodásnak azokat az állomásait írja be, amelyeket feltétlenül „meg kell másznia”, ha a kitűzött célt el akarja érni. Azt is megpróbálják megbecsülni, hogy mennyi időt igényelhet az egyik fokról a másikra való továbblépés, illetve a célba érés teljes időtartama.

Ha végeztek, mindenki bemutatja a saját létráját a csoportnak. Elmondja azt is, érez-e magában elég erőt ahhoz, hogy végigjárja majd ezeket a lépcsőket.
  
  
