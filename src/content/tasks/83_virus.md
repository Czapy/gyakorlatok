---
title: "Vírus"
suggestion: | 
  Mi volt könnyű és mi volt nehéz ebben a gyakorlatban?
  Mire kellett odafigyelnetek a szállítás közben?
  Mit éreztetek a különböző szerepekben?
type:
  - bemelegítő
  - energetizáló
  - ismerkedő
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "szabad térben megvalósítható"
tool_req: "lepedő vagy pokróc, kendők"
keywords: 
  - teljesítmény
  - empátia
  - bizalom
  - szolidaritás
attachment: "83_virus.pdf"
---

A játéktéren terítsünk le egy lepedőt: ez lesz a „kórház”. A játékosok számától függően a játékvezető kiválaszt 1-2 vagy 3 „vírushordozót”, akik a többieket kergetik. azzal terjesztik a betegséget, hogy hozzáérnek a társaikhoz (a vírusok kendőt viselnek, hogy meg tudjuk őket különböztetni).

Az a játékos, akit megérintett a vírushordozó, lefekszik a földre. A többi játékos úgy tudja megmenteni őt, hogy beszállítják a kórházba, azaz elviszik a lepedőre. Ezután újra bekapcsolódhat a játékba.

Minden beteget 4 játékosnak kell a kórházba vinnie úgy, hogy a kezét és a lábát fogják. A beteghordozókat nem lehet megfertőzni, amíg a beteget a kórházba viszik, de ha nem négyen, hanem hárman fognak egy beteget, úgy el lehet őket kapni.

Játsszunk több kört, legyen mindig más a vírushordozó, lehet több kórházat is lerakni.
  
  
