---
title: "Állatkert"
suggestion: | 
  Hagyjuk, hogy a résztvevők örüljenek az egymásra találásnak, élvezzük a gyakorlat okozta felpezsdülést! A feladat nem igényel külön feldolgozást, reflexiót; célja a csoportalakítás, így a kialakult csoportokban tovább dolgozhatunk.
type:
  - energetizáló
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: "tanteremben megvalósítható"
tool_req: "állatnevek vagy állatrajzok cédulákon"
keywords: 
  - nonverbális kommunikáció
  - kooperáció
attachment: "107_allatkert.pdf"
---

# Állatkert

 Egyszerű állatrajzokat készítünk, olyan módon, hogy ahány fős csoportokat szeretnénk, annyi kártyára ugyanazt az állatot (bagoly, kígyó, malac, kutya, macska, egér, stb.) rajzoljuk. Utasítás: „Húzzatok egy cédulát, nézzétek meg, de ne mutassátok meg egymásnak! Az állat hangját utánozva keressétek meg a társaitokat!” Miután minden szereplő megtalálta a csoportját, a csoportok egymás után, kórusban bemutatkoznak egymásnak.  
  
