---
title: "Csapatjátékos"
suggestion: | 
  Vajon aki jó csapatjátékos, az nem nagyon képes jó egyéni teljesítményre? 
  És fordítva: akinek jók az egyéni teljesítményei, az nem képes igazán a csapatjátékra?  
  Mi az összefüggés a kétféle képesség között?
type:
  - kommunikációs
  - együttműködési
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "tábla / csomagolópapír, megfelelő írószer"
keywords: 
  - munkastílus
  - elfogadás
  - kooperáció
  - csoportcél
  - egymásrautaltság
attachment: "169_csapatjatekos.pdf"
---

A csoport ötletbörze keretében olyan tevékenységeket gyűjt (pl. a sport vagy a művészet területéről), amelyeknél a jó teljesítmény alapfeltétele a megfelelő „csapatjáték”. Ezeket sorban felírják a táblára.

Párok alakulnak és átgondolják, hogy melyek a „csapatjátékosok” legfontosabb tulajdonságai az egyéni versenyzőkkel szemben. 2-2 párból négyes csoportok jönnek létre, és elkészítik a közös listájukat. A szóvivők ismertetik a csoport gondolatait, majd minden javaslat felkerül egy közös listára.

A jellemzőkre támaszkodva, és arra gondolva, hogy mi minden érhető el együtt, a csoportok megfogalmaznak egy-egy olyan jelmondatot, amely arra buzdít, hogyan legyünk jó csapatjátékosok. A gyakorlat végén szavazni lehet arról, hogy melyik lett a legjobban sikerült biztatás.

Lehetséges folytatás: a jelmondatok felhasználásával plakátok készülhetnek.
  
  
