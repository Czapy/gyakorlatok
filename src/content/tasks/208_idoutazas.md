---
title: "Időutazás"
suggestion: | 
  Mennyire volt nehéz számotokra a feladat?
  Ki hitt/nem hitt a sikerben?
  Mik voltak a csoport erősségei?
  Hogyan sikerült a hibákat kiküszöbölni?
  Ki lett a csoport irányítója?
  Hogyan segítettetek egymásnak?
  Mi volt a sikeretek kulcsa?
  Hogyan gyártottatok stratégiát a megoldásra?
  Hogyan változott közben a motivációtok?
  Hogyan változott a csoportban betöltött szerepetek?

age_group:
  - 14-16 éves
  - 17-20 éves
time_req: "20-30 perc"
space_req: ""
tool_req: "Egy darab hosszú, kb. 2 cm széles kötél"
keywords: 
  - társas kapcsolatok
  - tolerancia
  - kooperáció
  - empátia
  - bizalom
  - elfogadás
  - helyzetfelismerés
  - én-hatékonyság
  - csoportszerepek
  - problémamegoldás
  - közös alkotás
  - egymásrautaltság
  - önismeret
  - belső erőforrások
  - asszertivitás
  - szabályalkotás
  - szabálykövetés
  - kritikai gondolkodás
  - felelős döntés
  - elemzés
  - problémakezelés
  - reflektivitás
  - perspektívák
  - cselekvési terv
  - teljesítmény
attachment: "208_idoutazas.pdf"
---

A gyakorlat levezetéséhez két fő szükséges, akik a kötél két végét fogják, és úgy hajtják közepes tempóban, mintha egy óriási ugrókötél lenne. A csoport a kötél egyik oldalán helyezkedik el, a cél, hogy mindenki átjusson - egyenként, majd vissza párban - a túlsó oldalra. A csoport egy időutazáson vesz részt, minden hajtással egy évet ugrik az időgép. A csoport célja, hogy a lehető legmesszebb jusson el az időgép segítségével, ehhez minden csoporttagnak át kell jutnia a túloldalra úgy, hogy nem ér hozzá a kötélhez. Ha valaki hozzáér, vagy ha egy hajtás alatt senki nem megy át, akkor újra elölről indul az időgép, a mából. Szabály, hogy a kötelet hajtókat nem lehet megközelíteni 1-1,5 méteren belül.

Variáció:

Ha a csoport sikeresen megbirkózik a feladattal, az utolsó körben ajánljuk fel, hogy úgy kell minden csoporttagnak átjutni az időgépen, hogy közben a csoport két tagja átveszi az időgép irányítását a játékvezetőktől, és ez esetben sem mehet tovább „üresen” az időgép, minden hajtásnál valakiknek át kell bújniuk alatta. (Ha valaki megbotlik a kötélben, azonnal le kell engedni.)
  
  
