---
title: "Jelentéstani játszadozás"
suggestion: | 
  Észrevetted-e, hogy „én”, „te” és „ő” kifejezéseket teszel? Mikor? Vajon miért? 
  Ismersz-e olyan embereket, akiknek a beszédében gyakran fordul elő ilyen „rendhagyó ragozás”? Szerinted mi lehet ennek az oka?
  Idézz fel konkrét eseteket!
  Te milyen típusú emberekkel szemben vagy milyen helyzetekben használod a legnagyobb valószínűség szerint a rendhagyó igeragozást?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Lista én-kijelentésekkel (csoportonként 5 kijelentés szerepeljen rajta)."
keywords: 
  - kommunikáció
  - empátia
  - elfogadás
  - tolerancia
  - én-hatékonyság
  - társas kapcsolatok
attachment: "220_jelentestani_jatszadozas.pdf"
---

**A gyakorlat célja** ráébreszteni a résztvevőket arra, hogy milyen eltérő módon ítéljük meg magunkat és másokat, felismertetni ebben a jelenségben az eredményes kommunikációt gátló tényezőt.

**Bevezető tájékoztatás**

A foglalkozás vezetője elmondja a következő történetet: A BBC egyik műsorában _Bertrand Russel_ a következőképp ragozott egy megállapítást:

* Én határozott vagyok.
* Te makacs vagy.
* Ő fafejű

Egy magazin Russel példáját követve díjakat ajánlott fel azoknak az olvasóinak, akik a legjobb „rendhagyó” igeragozásokat küldik be. Néhány példa a megjelent pályamunkákból:

* Én jogosan méltatlankodom.
* Te bosszankodsz.
* Ő nagy hűhót csap semmiért.
* Én sziporkázom.
* Te különösen beszédes vagy.
* Ő botrányosan viselkedik.

**A gyakorlat menete**:

Valamennyi résztvevő kap egy listát, amelyen 5-5 én-közlés szerepel. Ehhez kell egyénileg te- és ő-közléseket fűzniük. Miután elkészültek, megkeresik azokat a társaikat, akik azonos listával dolgoztak. Megbeszélik a megoldásaikat, és a csoport által legjobbnak ítélt mondatokat felolvassák a többieknek.

**1\. feladatlap**

* Én nem táncolok valami jól.
* Én optimista vagyok.
* Én szeretem a gyors kocsikat.
* Én időnként veszek egy csomag lottószelvényt.
* Én általában csatlakozom a többiek véleményéhez.

**2\. feladatlap**

* Én igen fontosnak tartom a jól öltözöttséget.
* Én hiszem, hogy az embereknek segíteniük kell egymást.
* Én élénk képzelettel rendelkezem.
* Én tisztelem a szüleim nézeteit.
* Én néha kijövök a sodromból.

**3\. feladatlap**

* Én úgy gondolom, hogy fontos jó benyomást kelteni.
* Én kihasználom a lehetőségeimet.
* Én egy árnyalattal molettebb vagyok a kelleténél.
* Én nem igazodom a társadalmi szokásokhoz.
* Én szűkszavú ember vagyok.

**4\. feladatlap**

* Énnekem egy kicsit hullik a hajam.
* Én rugalmas vagyok.
* Én néha éjfél után is kimaradok.
* Én néha kicsit ingerült vagyok.
* Én jól megválogatom a barátaimat.

**5\. feladatlap**

* Én mindig igyekszem elkerülni a verekedést.
* Én néha másnapra halasztom a dolgokat.
* Én néha a társaság kedvéért megiszom egy korty italt.
* Én egy kicsit konzervatív vagyok.
* Én karcsú vagyok.
  
  
