---
title: "A pásztor elveszett báránykái"
suggestion: | 
  Hogyan sikerült a döntéshozatal a csoportnak?
  Hogyan működött a pásztor mint vezető?
  Mennyire érzi a csoport sikeresnek a stratégiáját?
  Hogyan lehetett volna még megoldani  a gyakorlatot?
type:
  - problémamegoldó
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: ""
tool_req: "kendő, síp, rövidebb kötél vagy 2 tárgy (szék, pózna), néhány kő, kötél a karámbejárathoz"
keywords: 
  - kooperáció
  - kommunikáció
  - problémamegoldás
attachment: "278_a_pasztor_baranyai.pdf"
---

# A pásztor elveszett báránykái

A játék célja, hogy a pásztor a lehető legrövidebb idő alatt beterelje az összes bárányt a karámba. A bárányok vakok (szemüket bekötjük), és természetüknél fogva nem tudnak beszélni.

A pásztor lát, de nem mozoghat, és nem érintheti meg a bárányokat. Ezért a csoportnak ki kell találni egy beszéd-és érintésmentes kommunikációt. A jelek és a stratégia kitalálására 15 perc áll rendelkezésükre. Ekkor még nem tudják a játékosok, hogy ki lesz közülük a pásztor.

Ezután mindenkinek bekötjük a szemét, a játékvezető kialakítja a karámot, majd széttereli a nyájat, és csak ekkor választja ki csendben a pásztort, aki leveszi a kendőt a szeméről. A játékvezető megmutatja neki a karám bejáratát. A pásztor ettől kezdve nem mozoghat.

Jó, ha a pásztor messze van a karám bejáratától, de figyelemmel tudja kísérni a bejutást. A pásztor elkezdi a jelek használatával beterelni a bárányokat a karámba. Azok a bárányok, akik beértek a karámba, levehetik a kendőt a szemükről, de a játék végéig nem beszélhetnek.

A játék akkor ér véget, amikor már minden bárány a karámban van.
  
  
