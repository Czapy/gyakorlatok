---
title: "Veled is előfordult már?"
suggestion: | 
  Hogyan hat az emberre, ha nem tesz semmit, amikor megalázzák? 
  Vajon minden megalázó helyzetre lehet pozitívan reagálni?
  Enyhíti-e a megalázottság érzését, ha az ember nem hagyja szó nélkül azt?
type:
  - problémamegoldó
  - kommunikációs
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "cédulák, íróeszközök, tábla"
keywords: 
  - belső erőforrások
  - asszertivitás
  - kommunikáció
  - konfliktuskezelés
attachment: "119_veled_is_elofordult.pdf"
---

# Veled is előfordult már?

A gyakorlat segíti annak tudatosítását, hogy különféle formái vannak a megsemmisítésnek, megalázásnak, „lehúzásnak”, de ezek a helyzetek is kezelhetők pozitív módon.

Minden tanuló kap három cédulát. Az egyikre egy olyan kifejezést ír le, amivel őt bántotta meg valaki. A másikra egy olyat, amivel ő bántott meg valakit. A harmadikra pedig egy olyat, amivel önmagát illette rossz pillanatában. A cédulákat összegyűjtik három dobozban, majd sorban felolvassák azokat. Megfigyelik, hogy van-e lényegi különbség a negatív kifejezések három csoportja között.

Ezután ötletbörze keretében arra keresnek választ, hogy mi mindent tehet az ember, ha megalázó kifejezésekkel illetik. Az elhangzó ötleteket felírják a táblára (pl. nem veszek róla tudomást, szó nélkül ott hagyom, gyorsan félbeszakítom, valami ilyesmit mondok: nincs igazad/nagy ügy!, látszólag egyetértek az illetővel, és azt mondom: igazad van, és ki mondta ezt Neked?, tréfálkozással próbálom elvenni a dolog élét: ezt írásba is adnád? vagy: imádom a humorodat, udvariasan azt mondom: Elnézést, de ez nem igazán segít rajtam stb.).

Minden diák kiválaszt magának néhányat a listából, amiről úgy érzi, megfelel az egyéniségének, és húz melléjük egy-egy vonalat. Végül közösen megfogalmazzák, hogy milyen fajta reakciók állnak a legközelebb a csoport többségéhez.
  
  
