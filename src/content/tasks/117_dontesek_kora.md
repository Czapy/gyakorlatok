---
title: "Döntések kora"
suggestion: | 
  Milyen tényezők befolyásolják döntéseinket? 
  Lehet-e ugyanaz a döntés egyes helyzetekben jó, máskor pedig rossz? 
  Milyen módon befolyásol bennünket az, hogy barátaink vagy ismerőseink egyetértenek-e személyes döntéseinkkel?
type:
  - problémamegoldó
  - önismereti
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "tábla, papír, íróeszközök"
keywords: 
  - önreflexió
  - én-hatékonyság
  - döntéshozatal
attachment: "117_dontesek_kora.pdf"
---

A gyakorlat annak felismerését segíti, hogy a döntések milyen sokfélék lehetnek – különböző helyzetektől függően.

A tanár az alábbi nyitott mondatokat írja fel a táblára:

1. _Ekkor jól döntöttem:_
2. _Ekkor rosszul döntöttem:_
3. _Ekkor nem tudtam dönteni:_
4. _Ekkor szüleim nagyon büszkék voltak a döntésemre:_
5. _Ennek a döntésemnek nagyon örültek a barátaim:_
6. _Ennek a döntésemnek nem örültek a barátaim:_

Mindenki választ hármat közülük, és leír hozzá egy-egy esetet. A listán sorban haladva, akinek kedve van hozzá, megosztja saját történetét a többiekkel. Arra az esetre, ha a tanulók nehezen szólalnak meg, jó, ha a tanárnak is vannak saját példaként bemutatható helyzetei.
  
  
