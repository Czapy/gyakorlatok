---
title: "Visszajelző háló"
suggestion: | 
  Nincs szükség verbális értékelésre, hagyjuk lecsengeni a hatást.
type:
  - levezető
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "egy gombolyag fonal, olló"
keywords: 
  - önismeret
  - önreflexió
  - társismeret
  - kooperáció
attachment: "84_visszajelzo_halo.pdf"
---

A csoport tagjai üljenek körbe. Az egyik csoporttag elkezdi a gyakorlatot: megfogja a fonal végét, a gombolyagot pedig továbbadja egy általa választott másik csoporttársának. Közben néhány pozitív visszajelzést ad a társának és a csoportnak a közös tevékenység során átélt élményekkel kapcsolatban.

Példák:

* valami, amit nagyra értékel a másikban
* valami, amit tanult a másiktól, a csoporttól
* valami emlékezetes dolog, amit magával visz
* támogatás, amit ettől a csoporttársától kapott.

Aki megkapja, megfogja a fonalat, a gombolyagot pedig tovább dobja valaki másnak, és közben visszajelzést ad. A sort addig folytatjuk, míg mindenki sorra nem kerül.

A gyakorlat addig folytatódjon, míg spontán módon vége nem lesz. A kialakult „pókhálót”, illetve kapcsolati hálót végül a csoportvezető vágja el, és reflektál a közös tevékenységre és a tapasztalatokra.
  
  
