---
title: "Kerekasztal (csoportos gondolkodás pl. a drog témájáról)"
suggestion: | 
  Sikerült-e közös döntésre jutni? Ha nem, mi akadályozta, ha igen, mi segítette ezt?
type:
  - kommunikációs
  - dramatikus
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: ""
keywords: 
  - felelős döntés
  - kritikai gondolkodás
  - problémaazonosítás
  - problémamegoldás
  - kooperáció
attachment: "96_kerekasztal.pdf"
---

# Kerekasztal (csoportos gondolkodás pl. a drog témájáról)

Egy rövid történet elmesélése, amelyben egy, a csoporttal azonos korú fiatal szerepel. (pl. Az egyik diák megtudja egy osztálytársáról, hogy alkalomszerűen extasyt használ. A diák elmondja ezt az osztályfőnökének. A fiú szülei már régóta tudják, sejtik fiúk droghasználatát és kétségbeesetten elviszik őt a helyi drogambulanciára. Az egyik helyi lap is valahogy tudomást szerez az esetről.)

A csoport tagjai eldönthetik, hogy melyik oldalról szeretnének a helyzet megoldásán dolgozni, és csoportokat alakítanak:

* diákok csoportja
* szülők csoportja
* tanárok csoportja
* újság szerkesztősége
* drogambulancia munkatársai
* más felmerülő csoport is lehetséges, mint pl. rendőrség, leszokott drogosok csoportja)

Az egyes csoportok 15 percben megvitatják és eldöntik, hogyan oldanák meg a helyzetet.

Minden csoport delegál egy képviselőt a kerekasztal beszélgetésre, ahol mindannyian elmondják véleményüket, megoldási javaslatukat, és megpróbálnak közös megoldást találni a kialakult helyzetre.
  
  
