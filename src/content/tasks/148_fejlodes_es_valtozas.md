---
title: "Fejlődés és változás"
suggestion: | 
  Miért változik folyamatosan a technika? 
  Milyen szerepet töltenek be az életünkben a technikai eszközök? 
  Mi történne, ha valamelyik eszköz nem állna a rendelkezésünkre azok közül, amiket ma használunk?
type:
  - problémamegoldó
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "papír, írószer"
keywords: 
  - jelenismeret
  - globális folyamatok
  - perspektívák
attachment: "148_fejlodes_es_valtozas.pdf"
---

# Fejlődés és változás

A gyakorlat segíti annak tudatosulását, hogy a fejlődés és a változás állandó része a világunknak.

Bevezetésképpen a tanár elmondja a diákoknak, hogy mi minden nem létezett még a mai technikai eszközök közül abban az időben, amikor ő volt gyerek (pl. okos telefon, tablet stb.).

A tanulók kisebb csoportokat alkotnak, és arról beszélgetnek, vajon milyen technikai változások várhatók a jövőben. Mi az, ami ma még nem létezik, de az õ gyerekeik számára már mindennapos eszköz lehet majd? Tíz percig ötleteket gyűjtenek, majd a szóvivők megosztják a csoport gondolatait a többiekkel.
  
  
