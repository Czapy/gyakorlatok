---
title: "Személyiségcsere"
suggestion: | 
  Hogyan éreztétek magatokat?
  Meg tudtatok-e valami újat a társatokról?
  Ha igen, akkor meglepett-e titeket a hallott új információ?
  Mit gondoltok, miért nem tudtátok ezt eddig róla?
type:
  - energetizáló
  - ismerkedő
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - társismeret
  - kommunikáció
  - önkifejezés
  - elfogadás
attachment: "70_szemelyisegcsere.pdf"
---

Kérjük meg a játékosokat, hogy gondolják végig és fogalmazzák meg egy-egy mondatban azt, hogy kicsodák is ők, mi a legfontosabb tudnivaló róluk.

Ezután indítsuk el a játékot:

A játékosok össze-vissza kóborolnak a teremben. Akivel találkoznak, annak kezet nyújtanak, és egy mondatban bemutatkoznak, például: – Szia! Kati vagyok és kedvenc időtöltésem az olvasás!

Akinek bemutatkoztak, annak a bemutatkozását viszik magukkal, így a bemutatkozások „körbejárnak” a csoportban.

10-15 perc után leállítjuk a játékot, körbeülünk, és a csoport egyik tagja elmondja, hogy ő éppen kicsoda, tehát kinek a bemutatkozását hordozza. A sort az a résztvevő folytatja, akit ő bemutatott, tehát akinek megmondta a nevét és az általa elindított mondatot, és tőle a következő érintett veszi át a szót.

Ha ilyen módon bezárulna a kör, valaki mással újraindítjuk, amíg mindenki sorra nem kerül.
  
  
