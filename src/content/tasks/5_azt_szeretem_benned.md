---
title: "Azt szeretem benned, hogy"
suggestion: | 
  Milyen érzés volt beülni a körbe? 
  Milyen érzés volt a szemébe mondani társadnak a véleményedet?
  Milyen érzés volt hallani, hogy mit gondolnak a társaid rólad?
  Tudtál-e meg valami újat magadról?
  Tudtál-e meg valami újat a társaidról?
  Melyik volt könnyebb/ nehezebb: meghallgatni mások véleményét vagy elmondani a magadét?
  Milyen tanulságot tudnátok levonni a gyakorlatból?
type:
  - ismerkedő
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - elfogadás
  - tolerancia
  - énkép
  - önismeret
  - társismeret
attachment: "5_azt_szeretem_benned.pdf"
---

# Azt szeretem benned, hogy

A gyakorlat során a tanulók körbe ülnek, a sorsolással (kiolvasó, mondóka, önként jelentkező stb.) kiválasztott tanuló középre ül. Bárki felállhat, odamegy a középen ülőhöz (aki megtiszteli azzal, hogy feláll ő is), kezet fognak és a következőt mondja: - Azt szeretem benned, hogy ….

A gyakorlatot addig folytassuk, míg van a tanulóknak új mondanivalójuk. Az ül be a körbe, aki utolsónak vállalta a megszólalást. A cél ebben az esetben a pozitív megerősítés, az önismeret javítása.

Játszathatjuk az ellenkezőjével (-Abban kellene változnod, hogy…) vagy a kettő kombinációjával, de ebben az esetben hívjuk fel a figyelmet a diplomatikus véleményformálásra, a másik tiszteletére.
  
  
