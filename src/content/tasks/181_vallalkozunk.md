---
title: "Vállalkozunk"
suggestion: | 
  Milyen a jó vállalkozói ötlet?
  Az ötleten kívül mi mindenre van még szükség ahhoz, hogy sikeres vállalkozók lehessünk?
  Milyen módon lehet megtudni, hogy van-e valakinek szüksége arra, amit mi tudunk nyújtani?
type:
  - kommunikációs
  - önismereti
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "papír, írószer, plakát méretű lapok, színes tollak, szétvágható magazinok, ollók, ragasztó"
keywords: 
  - önismeret
  - én-hatékonyság
  - kommunikáció
  - csoportcél
  - egymásrautaltság
  - munkaerőpiac
  - perspektívák
  - közös alkotás
attachment: "181_vallalkozunk.pdf"
---

A tanulók ötletbörze keretében átgondolják, hogy milyen kisebb szolgáltatásokat tudnának nyújtani a környéken élő emberek, családok számára – saját személyes idejükre és ügyességükre építve. Ha már elég ötlet gyűlt össze, sorra veszik, hogy melyik mennyire tűnik reálisnak, melyik iránt lehetne valódi kereslet.

Kiválasztják a legjobbnak látszókat, és annyi csoport alakul, ahány életképesnek látszó ötletet találtak. Minden csoport megfogalmaz egy rövid hirdetést az adott témához kapcsolódóan. Akinek a legszebb írása van, az le is írja a szöveget egy papírra.

Közben a csoportok többi tagja képeket gyűjt különféle színes újságokból. A szöveg és a képek felhasználásával figyelemfelhívó plakátok készülnek, amelyekre ráírják a diákok valamiféle elérhetőséget is írnak – amennyiben úgy gondolják, kedvük lenne a gyakorlatban is megvalósítani a vállalkozási ötletet.

Lehetséges folytatás: akik kedvet éreznek hozzá, meg is próbálkozhatnak vele, hogy el tudják-e adni a tervezett szolgáltatást.
  
  
