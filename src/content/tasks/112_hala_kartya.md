---
title: "Hála-kártya"
suggestion: | 
  Ki hogy érezte magát a kártyák készítése közben?
  Miért fontos, hogy ki tudjuk fejezni a hálánkat?
  Mi lehet az oka annak, hogy néha nem találunk szavakat erre? 
  Vajon lehet-e fejleszteni ezt a képességünket?
type:
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "levelezőlap méretű kártyák, szétvágható színes magazinok, ollók, stift ragasztók, írószerek, színes ceruzák, filctollak"
keywords: 
  - önismeret
  - empátia
  - kommunikáció
  - önkifejezés
attachment: "112_hala_kartya.pdf"
---

# Hála-kártya

A foglalkozás vezetője elmond néhány személyes élményt, gondolatot arra vonatkozóan, hogy néha milyen nehéz kifejezni, ha hálásak vagyunk valakinek valamiért. A diákok – önkéntes alapon – megoszthatnak hasonló érzéseket a többiekkel.

A tanár ezután arra kéri a résztvevőket, hogy gondolatban mindenki keressen a saját családi, ismeretségi körében olyan embert, akiről úgy érzi, hogy lenni miért köszönetet mondani neki. A feladat az, hogy mindenki fogalmazzon meg egy rövid, köszönő szöveget az általa kiválasztott személynek. Írja le ezt szépen megformálva egy kártyára. Válasszon hozzá valamilyen képi elemet a szétvágható újságokból (készíthet persze montázst is), és ragassza fel ezeket a kártyájára.

Ha valaki szívesen megmutatja a kártyáját a többieknek, az megteheti, de ez nem kötelező. Aki komolyan gondolta, amit leírt, az jó, ha a foglalkozást követően célba is juttatja az üzenetét.

A gyakorlat lezárásaként a diákok körbe ülnek, és az alábbi kérdésekről beszélgethetnek:
  
  
