---
title: "Foglalkoztathatóság"
suggestion: | 
  Vajon melyik készség miért fontos ma a munka világában? 
  Milyen helyzetek járulnak hozzá ezeknek a készségeknek a fejlődéséhez?
  Mit tud(na) tenni az iskola annak érdekében, hogy fejlessze ezeket a készségeket?
type:
  - koncentrációs
  - kommunikációs
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "a tanár által előkészített fogalom- és definíciókártyák (annyi sorozat, ahány csoport dolgozik párhuzamosan)"
keywords: 
  - munkastílus
  - elemzés
  - munkaerőpiac
  - életpálya-építés
  - perspektívák
  - teljesítmény
attachment: "156_foglalkoztathatosag.pdf"
---

# Foglalkoztathatóság

Előkészítés: a tanár fogalom- és definíciós kártyákat készít az alábbi tartalommal:

* _Kommunikációs készség_ \= Képes meghallgatni másokat, és továbbítja a szerzett információt a megfelelő személyhez/személyekhez.
* _Csapatmunkára való készség_ \= Jól kijön másokkal, könnyű vele együtt dolgozni.
* _Problémamegoldó_ _készség_ \= Különféle megoldásokat tud javasolni a felmerülő problémákra.
* _Kezdeményező- és vállalkozói készség_ \= Képes előállni új, okosabb megoldási módokkal.
* _Tervezési- és szervezési készség_ \= Képes megkülönböztetni a fontos dolgokat a kevésbé fontosaktól, fel tudja állítani a fontossági sorrendet.
* _Önmenedzselési_ _készség_ \= Meg tudja tenni mindazt, amire szükség van ahhoz, hogy adott célokat elérjen. Végig tudja vinni a dolgait.
* _Tanulási_ _készségek_ \= Szívesen tanul meg új dolgokat, fejleszti meglévő készségeit.
* _Korszerű_ _technológiák_ _alkalmazásának_ _készsége_ \= Képes alkalmazni a korszerű eszközöket a munkafolyamatok felgyorsítása érdekében.

A tanár elmondja, hogy melyek azok a készségek, amelyek napjainkban általában szükségesek ahhoz, hogy valakit munkahelyen foglalkoztathatónak lehessen tekinteni. A diákok csoportokat alkotnak. Minden csoport kap egy sorozat fogalomkártyát. Leírják, hogy mit jelent számukra az adott kifejezés. Ezután megkapják a definíciókat is, és összevetik a kétféle tartalmat, majd beszélgetés kezdődhet az alábbi kérdésekre építve:
  
  
