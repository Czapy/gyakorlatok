---
title: "Pohárpiramis"
suggestion: | 
  Hogyan sikerült együttműködnötök a gyakorlat során?
  Mi segítette és mi nehezítette a gyakorlatot?
  Hogyan sikerült végrehajtani a feladatot az egyes csapatoknak?
type:
  - problémamegoldó
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "10 darab műanyag vagy papír  pohár csapatonként, befőttes gumi és spárga csapatonként"
keywords: 
  - problémamegoldás
  - kooperáció
  - kommunikáció
attachment: "296_poharpiramis.pdf"
---

# Pohárpiramis

Az osztályban (nagycsoportban) 5-6 fős csapatokat hozunk létre.

A madzagokat 60-90 cm-es hosszúságúra kell vágni, és hozzá kell erősíteni a befőttes gumihoz. Annyi madzagot erősítünk hozzá, ahányan vannak a csapatban (egyenlő létszámú csapatokkal játsszuk).

Osszuk ki az eszközöket a csapatoknak: poharak, gumi madzagokkal. A poharakat fordítsuk lefelé az asztalon.

Az egyes csapatok feladata egy piramis felépítése a poharakból. A poharakhoz azonban nem érhetnek hozzá, mindenki csak a madzag végét foghatja. Mindenkinek kötelező fognia egy madzag végét.

A gyakorlat során a madzagok széthúzásával a gumi kitágul, így ráhelyezhető a pohárra, majd az elengedéssel összeszűkül. Így tudják a poharakat megfogni és mozgatni.
  
  
