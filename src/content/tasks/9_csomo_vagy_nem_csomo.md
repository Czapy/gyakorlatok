---
title: "Csomó vagy nem csomó"
suggestion: | 
  Ki hogyan érezte magát a gyakorlat alatt (nehéz érzéseket megfogalmazni, de ez egy frusztráló gyakorlat, fontos, hogy kimondják, hogyan érzik magukat)?
  Hogyan sikerült a pároknak konszenzusra jutnia?
  Hogyan sikerült a nagycsoportnak konszenzusra jutnia?
  Kinek mi volt a szerepe a gyakorlat alatt?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "egy hosszabb kötél, vagy vastagabb szalag"
keywords: 
  - kommunikáció
  - verbális kommunikáció
  - rivalizálás
  - csoportszerepek
  - konfliktuskezelés
  - döntési konfliktusok
  - problémamegoldás
  - felelős döntés
  - problémakezelés
attachment: "9_csomo_vagy_nem_csomo.pdf"
---

# Csomó vagy nem csomó

A csoporttagok párokat alkotva körben ülnek, és megkérünk mindenkit, hogy becsukott szemmel forduljanak el, ne lássák azt, amit a kör közepén csinálunk. A kötélből hurkokat, csavarokat és tekeréseket képezünk a földön úgy, hogy első pillanatra ne legyen nyilvánvaló, hogy ha a kötél két végét meghúzzuk, keletkezik-e rajta csomó vagy nem.

A pároknak az lesz a feladata, hogy jussanak konszenzusra abban a tekintetben, hogy ha a két végét meghúzzuk, keletkezik-e rajta csomó vagy sem (vagy a hurkok, csavarok egyszerűen szétcsúsznak és a kötél egyenes marad). A párok, miután döntésre jutottak, nagycsoportban mondják el azt.

Ezután a párok feloszlanak, és mindenki egyénileg vesz részt a gyakorlatban: a feladat ugyanaz, el kell dönteni, keletkezik-e a kötélen csomó vagy sem. Miután ez is megtörtént, megkérjük a résztvevőket, hogy most az egész csoport próbáljon egy közös választ találni, legyen konszenzus a tekintetben, hogy keletkezik-e csomó vagy sem.

A végén természetesen a csoport tagjai is meghúzhatják a kötél végét, és így ellenőrizhetik válaszukat.
  
  
