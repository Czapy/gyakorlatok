---
title: "Osztályfejlesztés"
suggestion: | 
  Hogyan szerveztétek meg a munkát?
  Hogyan osztottátok ki az egyes szerepeket?
  Ki hogyan érezi magát az adott szerepben?
  Milyen feladatok kapcsolódnak az egyes funkciókhoz?
  Nehéz volt-e megtalálni a megfelelő személyeket a pozíciókra?
  Ki melyik szerepet/pozíciót vállalná szívesen
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "jegyzetlapok, filcek, íróeszközök"
keywords: 
  - kooperáció
  - önismeret
  - társismeret
  - kommunikáció
  - érdekérvényesítés
  - csoportszerep
  - közös cél
attachment: "292_osztalyfejlesztes.pdf"
---

# Osztályfejlesztés

A gyakorlatvezető elmondja, hogy az osztály ezentúl önmaga felelős irányítójává válik. Ők hozhatják meg a törvényeket, ítélkezhetnek különböző ügyekben egymás felett, megszervezhetik az osztály életét, bármit tehetnek, irányíthatnak, vezethetnek, ami az osztályhoz, az osztály életéhez tartozik. Választhatnak osztály-képviselőt, osztály-bírát, osztály-rendőrt, osztály-szervezőt, osztály-hírnököt stb. Bármilyen pozíciót megalapíthatnak, de csak akkor, ha meg is határozzák annak funkcióját, teendőit.

Az ő feladatuk lesz az is, hogy ezeket a pozíciókat tiszteletben tartsák, a saját törvényeiknek engedelmeskedjenek.

Az osztály akár el is nevezheti magát, címert, logót is készíthet.

A munkára, együttes gondolkodásra adunk 30 percet, majd együttes megbeszélésen az osztály képviselője ismerteti a meghozott döntéseket.
  
  
