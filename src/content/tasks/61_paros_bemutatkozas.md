---
title: "Páros bemutatkozás"
suggestion: | 
  Tudtál meg újat a csoporttársadról?
  Milyen érzés volt, amikor a társad bemutatott?
type:
  - ismerkedő
  - dramatikus
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: ""
keywords: 
  - kommunikáció
  - társismeret
  - elfogadás
attachment: "61_paros_bemutatkozas.pdf"
---

# Páros bemutatkozás

Párokat alakítunk, ha van rá lehetőség, úgy, hogy fiúk és lányok kerüljenek párba, és a párok tagjai korábbról ne ismerjék egymást. A párok tíz percre elvonulnak beszélgetni, és ezalatt minél több dolgot igyekeznek megtudni egymásról (5-5 perc jut egy-egy résztvevőre, érdemes 5 perc után jelezni, hogy cseréljenek).

A tíz perc letelte után mindenki visszatér, és bemutatja párját a csoportnak, illetve válaszol a feltett kérdésekre.

 **Változat**: A párok előzetes beszélgetés nélkül beszélnek a társukról, eddigi tapasztalataikra, első benyomásaikra megérzéseikre hagyatkozva. Ezután a társ önmagát bemutatva megerősíti, vagy cáfolja a róla elmondottakat.
  
  
