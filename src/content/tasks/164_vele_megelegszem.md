---
title: "Vele megelégszem…"
suggestion: | 
  Mi minden alakítja a vágyainkat?
  Mennyire kiszolgáltatottak a vágyaink mások ízlésének, a divatnak vagy a médiában megjelenő reklámoknak?
  Van-e értelme bizonyos területeken kevesebbel is beérni, mint ami maximálisan elérhető?
  Van-e olyan dolog, amiben viszont érdemes a maximumra törekedni?
type:
  - koncentrációs
  - önismereti
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "a tanár által előzetesen összegyűjtött, és egy-egy papírcsíkra nagy betűkkel leírt reklámmondatok, ragasztó, megnyugtató hatású zene, hanglejátszó, hangszóró"
keywords: 
  - értékorientáció
  - média
  - reflektivitás
  - egyéni célok
attachment: "164_vele_megelegszem.pdf"
---

Előkészítés:

a tanár (vagy valamelyik diák) olyan reklámmondatokat gyűjt össze a médiából, amelyek „még több / jobb / szebb / nagyobb / krémesebb stb.” dolgok megszerzésére sarkallnak, s nagy betűkkel leírja ezeket egy-egy papírra.

A reklámmondatok felkerülnek a terem falára, s a tanár megkérdezi a diákokat, hogy ismerősek-e számukra. Kis ideig beszélgetnek róla, hogy kire milyen módon hatnak ezek a buzdítások.

Ezután a tanár elmondja, hogy a katolikus és a református szertartás szerinti esküvők szövegében van egy rész, ami így hangzik: „vele megelégszem”. \[Szeretetből megyek hozzá, (veszem el őt)… Hozzá hű leszek, vele megelégszem… őt sem boldog, sem boldogtalan állapotában… el nem hagyom, hanem egész életemben hűséges segítőtársa leszek...\] Ez a szófordulat ugyan itt a házastársra vonatkozik, de tartalma az élet egészéhez kapcsolódóan érvényes módon átgondolható.

Ha van rá lehetőség, körbe ülnek, bekapcsolnak valamilyen megnyugtató zenét, és a diákok néhány percig csendben átgondolják, hogy mi az a jövőképükben, amiről úgy vélik magukban: ha azon a téren elérnek valamit, azzal megelégszenek majd – és attól kezdve nem „fokozni”, hanem „megőrizni” szeretnék azt.

Akinek kezdve van hozzá, megoszthatja a benne megfogalmazódott gondolatokat a többiekkel.
  
  
