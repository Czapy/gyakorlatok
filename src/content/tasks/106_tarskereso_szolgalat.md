---
title: "Társkereső szolgálat"
suggestion: | 
  Hogyan éreztétek magatokat a játékban?
  Miért azokat a kártyákat vásároltátok meg?
  Miért azokat a tulajdonságokat tartottátok fontosnak?
  Jól vagy kevésbé jól taktikáztatok?
  Hogyan játszanátok másképp most a játék végén?
  Olyan társatok lett-e, amilyet valójában szeretnétek?
  Ti mit tartotok fontosnak a leendő társatokban, barátotokban?
  Miért?

age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "100 db névjegy, játékosokként 20 db korong (zseton, gyufaszál stb.)"
keywords: 
  - Értékkonfliktusok
  - erkölcsi dilemmák
attachment: "106_tarskereso_szolgalat.pdf"
---

# Társkereső szolgálat

A játék során először tulajdonságokat vásárolnak maguknak a játékosok, majd a megvásárolt tulajdonságok alapján párt választanak.

A játékvezető a játék előtt elkészít 100 db névkártyát, melyeken tulajdonságok vannak, például „szép, de butácska”, „részeges”, „mulya, de jóindulatú”, „okos, de dundi” stb.

A legvonzóbb tulajdonságok több zsetonba kerülnek, a legkevésbé vonzóak 1 zsetont érnek. A pozitív-negatív tulajdonságpárok ára 2-3 zseton.

A játékmester kiosztja a korongokat és kínálni kezdi a portékákat. Ha egy tulajdonságot többen is kérnek, licitálni lehet rá. Aki a legtöbbet ígéri, azé lesz a kártya.

A játékosok feladata, hogy a 20 korongjukért legalább 5 tulajdonságot vásároljanak meg.

Akinek nem sikerült a játék végéig legalább 5 kártyát vásárolnia, annak azok, akiknek ötnél több kártyájuk van, átadhatnak a sajátjukból, amit kötelesek elfogadni. A társválasztás akkor kezdődik, amikor mindenkinek 5 tulajdonsága van.

A párválasztás után beszéljük meg, hogy ki milyen társat választott magának.

Vigyázzunk arra, hogy ne bántsunk meg, ne szégyenítsünk meg senkit!
  
  
