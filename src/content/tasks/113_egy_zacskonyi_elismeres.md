---
title: "Egy zacskónyi elismerés"
suggestion: | 
  Milyen érzés volt a mások által írt pozitív üzenetek olvasása? Milyen érzés volt önmagukról pozitív állítást megfogalmazni?
type:
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "papírcsíkok és íróeszközök,  a résztvevők számának megfelelő mennyiségű zacskó"
keywords: 
  - pozitív énkép
  - társismeret
  - elfogadás
attachment: "113_egy_zacskonyi_elismeres.pdf"
---

A gyakorlat sikerének feltétele, hogy a résztvevők már elég jól ismerjék egymást.

Ráhangolásként a foglalkozás vezetője megfogalmaz néhány személyes gondolatot arra vonatkozóan, hogy néha zavarban vagyunk, ha el kell ismernünk valakit, vagy magunknak kell mások dicséretét fogadni. Pedig a másoktól kapott elismerés mindannyiunk számára fontos erőforrás ahhoz, hogy tudjuk, mit csinálunk jól, és ki is tudjunk tartani amellett.

Hatfős csoportok alakulnak. Mindenki kap egy zacskót, amire ráírja a nevét, és 6 papírcsíkot. A diákok saját csoportjuk minden tagja számára írnak egy pozitív üzenetet, elismerést, vagy dicséretet, amit beletesznek a társuk nevével jelzett zacskóba. Ezután saját maguknak is írnak egy pozitív állítást, ami pedig a saját zacskójukba kerül. (Ha valaki több üzenetet szeretne írni, azt is megteheti.)

Mindenki megnézi az általa kapott üzeneteket, és azt a kettőt, amelyik a legkedvesebb a számára, megosztja a teljes csoporttal. Körben ülve az alábbi kérdések mentén érdemes folytatni a beszélgetést:
  
  
