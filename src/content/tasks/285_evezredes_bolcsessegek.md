---
title: "Évezredes bölcsességek"
suggestion: | 
  Lao-ce,a kínai bölcs a Tavasz és ősz korszakának (i.e. 700 – i.e. 476) végén élt, abban az időszakban, amikor a sok háború közepette a kínai parasztok mindennél jobban vágytak a békére és a biztonságra. Igazán sokat tudhatott tehát az átmeneti korszak jellemzőiről.
  Mennyire tartjátok ma aktuálisnak Lao-ce gondolatait? Indokoljátok a válaszotokat.
type:
  - problémamegoldó
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Attól függően, hogy melyik változatot alkalmazzuk 1. négy részre vágott szövegből annyi, hogy az egyes kiscsoportok valamennyi tagjának jusson. 2. A kérdőív a létszámnak megfelelő mennyiségben"
keywords: 
  - jelenismeret
  - társadalmi folyamatok
  - értékorientáció
  - kritikai gondolkodás
attachment: "285_evezredes_bolcsessegek.pdf"
---

# Évezredes bölcsességek

A gyakorlat vezetője felolvassa a következő Lao-Ce idézetet:

 _Minél több a tilalom és a szabály, a nép annál szegényebb, minél több a fegyver, a nép annál nyugtalanabb, minél több a rendelet, annál nagyobb a felfordulás, minél több a törvény, annál több a tolvaj és a rabló._

 **1\. változat**

Miután meghallgattuk a diákok spontán megnyilvánulásait, minden tanuló kap egy részletet a szövegből.

1. Minél több a tilalom és a szabály, a nép annál szegényebb.
2. Minél több a fegyver, a nép annál nyugtalanabb.
3. Minél több a rendelet, annál nagyobb a felfordulás.
4. Minél több a törvény, annál több a tolvaj és a rabló.

Kapnak néhány percet, hogy elgondolkodjanak a kapott kijelentésről, gondolataikról rövid jegyzeteket készítenek.

Az azonos mondattal dolgozó tanulók csoportot alkotnak, és megbeszélik a kapcsolódó gondolataikat.

A csoportok szóvivői ismertetik az osztállyal a csoport véleményét. A többiek észrevételeket fűznek az elhangzottakhoz.

**2\. változat**

A szöveg felolvasása és a spontán reakciók meghallgatását követően kiosztjuk a következő kérdőívet, amit minden diák önállóan kitölt

Miután mindenki kitöltötte a kérdőívet, 4-5 fős csoportok alakulnak. Összehasonlítják a megoldásaikat, és megbeszélik az indokokat.

Minden csoport választ egy szószólót, akik a csoport véleményét képviselik. A szószólók az osztály előtt ismertetik a saját társaságuk véleményét. A többiek ezekhez a beszámolókhoz fűznek észrevételeket.

 **Kérdőív**

 _Jelöld meg az állítások melletti öt szám közül azt, amelyik kifejezi a véleményedet. 5 = teljesen egyetértek, 4 = inkább egyetértek, 3 = egyet is értek, meg nem is, 2 = inkább nem értek egyet, 1= egyáltalán nem értek egyet. Egy sorban csak egy számot jelölhetsz meg!_

Minél több a tilalom és a szabály, a nép annál szegényebb. 5 4 3 2 1

Minél több a fegyver, a nép annál nyugtalanabb. 5 4 3 2 1

Minél több a rendelet, annál nagyobb a felfordulás. 5 4 3 2 1

Minél több a törvény, annál több a tolvaj és a rabló. 5 4 3 2 1
  
  
