---
title: "Az én referenciáim"
suggestion: | 
  Mennyire könnyű / nehéz reális, de előnyös képet tükrözni magunkról? 
  Vajon mi az, ami egy rövid interjú keretében igazán fontos? 
  Mi mindenre van szükség ahhoz, hogy egy állásinterjún sikeresen vegyen részt az ember?
type:
  - dramatikus
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Álláskereső / állásközvetítő kártyák"
keywords: 
  - önismeret
  - önkifejezés
  - kommunikáció
  - verbális kommunikáció
  - érdeklődési irány
attachment: "187_az_en_referenciaim.pdf"
---

A tanár elmondja a diákoknak, hogy akik munkát keresnek, azoknak be kell tudniuk mutatni, mihez értenek, mit képesek elvégezni. Jó, ha olyan korábbi munkáltatóra is hivatkozni tudnak, aki igazolja ezt, ha szükséges – ezt hívják referenciának.

Mindenki átgondolja, hogy mi az, amiről már most úgy érzi, hogy elég jól tudja, milyen készségek, jó tulajdonságok, képességek teszik alkalmassá ilyen vagy olyan feladatok elvégzésére, amikkel akár pénzt is kereshetne. Gondolatban olyan személyeket is próbálnak találni, akik ezt igazolni tudnák, ha kellene.

Ezután mindenki húz egyet az álláskereső és állásközvetítő feliratokat tartalmazó kártyacsomagból. Párok alakulnak, és 2-3 percben eljátsszák a találkozást. Bemutatkoznak egymásnak. Az állásközvetítő érdeklődik, az álláskereső pedig megpróbálja minél nagyobb önbizalommal, hitelesen bemutatni saját tudását. Az idő leteltével új párok alakulnak, mindenki a másik szerepbe lép, és újra játsszák a helyzetet.

Miután minden diák volt már mindkét szerepben, körbe ülnek, és elmondják, milyen érzéseket keltett bennük a két helyzet.
  
  
