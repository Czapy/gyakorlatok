---
title: "A csúcson és a padlón"
suggestion: | 
  Hogyan tudunk segíteni másoknak olyan helyzetekben, amikor valamilyen negatív élmény éri őket?
  Hogyan tudnak mások segíteni nekünk ilyen esetben? 
  Milyen tulajdonságokra van szükség ahhoz, hogy sikeresen fel tudjunk állni, ha padlóra küld az élet?
type:
  - energetizáló
  - kommunikációs
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "A/5-ös méretű papírlapok, írószerek"
keywords: 
  - belső erőforrások
  - empátia
  - verbális kommunikáció
  - problémakezelés
attachment: "177_a_csucson_es_padlon.pdf"
---

A tanár arról beszél a fiataloknak, hogy az életünk tele van csúcs- és padló-élményekkel. Egyszer „fent” vagyunk, máskor meg „magunk alatt”. Mond egy olyan személyes élményt is, ami számára a „csúcsot” jelentette. Akinek kedve van hozzá, a diákok közül is említ ilyet. Felidézik az ilyen fajta helyzetekhez kapcsolódó lelki állapotukat is.

Ezután mindenki egy olyan negatív élményre gondol, ami a „padlóra” küldte, s röviden – mások számára is érthető módon – leírja azt egy lapra. A lapokat összekeverik, és mindenki húz egyet közülük (ha valakihez épp a saját története került volna, akkor kicserélheti). A diákok feladata, hogy – egy fiataloknak szóló újság lelki tanácsadó rovatának szerkesztőjeként – írjanak választ a történetre, amely erőt, lelki kapaszkodót kínál annak, aki az adott helyzet elszenvedője volt.

A lapokat megint összegyűjtik, összekeverik és a tanulók körbe ülnek. Mindenki húz egy papírt. Sorban felolvassák a történeteket és a rájuk adott válaszokat. A felolvasások után megállnak egy kis időre, és reflektálnak arra, hogy jónak találják-e a vigasztaló szavakat, valóban lehet-e lelki erőt meríteni azokból, vagy sem.
  
  
