---
title: "Pavlov-tanulás"
suggestion: | 
  Milyen érzés a csoportra hagyatkozni egy cselekvés során?
type:
  - energetizáló
  - koncentrációs
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: ""
keywords: 
  - Nonverbális kommunikáció
  - kooperáció
  - egymásra utaltság
  - probléma megoldás
attachment: "63_pavlov.pdf"
---

A gyakorlat a híres klasszikus kondicionálás mintájára épül és Ivan Petrovich Pavlov után kapta a nevét, aki kutyákkal kísérletezett.

Egy önként jelentkező kimegy a teremből. A csoport többi tagja kitalál egy viselkedést, vagy mozdulatsort, amire szeretnék rávezetni a kísérleti személyt. A csoportvezető arra biztatja a csoportot, hogy bátran találjanak ki összetett viselkedéssort (pl.: üljön fel egy pad tetejére, érintse meg az orrát, húzza el a függönyt stb.).

Majd behívják a kísérleti személyt, és minden esetben, amikor olyan mozdulatot tesz, ami közel áll a kívánt mozdulatsorhoz, a csoport tagjai jutalom gyanánt egy-egy tapssal jutalmazzák a mozdulatot. Akkor kapnak ismét „jutalmat”, amikor újra megközelítik a kívánt viselkedést.

Ha olyan mozdulatot tesznek, ami nem hasonlít az elvártra, a csoport csendben marad.

A gyakorlat addig folytatódik, ameddig a kísérleti személy meg nem csinálja a kívánt mozdulatsort. Ha sikerült neki, a csoport hangosan megtapsolja.
  
  
