---
title: "Agyaggalamb"
suggestion: | 
  A gyakorlatot bemelegítő hangulat-barométerként érdemes alkalmazni, külön feldolgozást nem igényel.
type:
  - energetizáló
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "Gyurma (nagyobb darab)"
keywords: 
  - Kommunikáció
  - önkifejezés
attachment: "2_agyaggalamb.pdf"
---

Körbe ülnek a játékosok. Feltesszük a kérdést: Hogyan érzitek most magatokat? Milyen a hangulatotok?

Egy gyurmadarabot adnak körbe, melyet mindenki olyanra formáz, amilyenre szeretne, és megindokolja, hogy miért az lett belőle.

Hívjuk fel a figyelmet arra, hogy nem a műalkotás a fontos, ezzel kikerülhetjük az „Én nem tudok szobrászkodni!” megnyilvánulásokat, illetve a feladat elkerülését.

Érdekesebbé válhat a játék, ha először az mondja el a véleményét a figura alapján, aki megkapta azt: „Nekem ez a farkas-forma azt üzeni, hogy…”
  
  
