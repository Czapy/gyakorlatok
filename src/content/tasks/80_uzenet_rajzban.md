---
title: "Üzenet rajzban"
suggestion: | 
  Milyen érzés beszéd nélkül kommunikálni?
  Hogyan változott az ábra a feladat során?
  Mi segített és mi akadályozott a feladat végrehajtásában?
type:
  - koncentrációs
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "papír/tábla, filctollak/kréták, előre elkészített ábra"
keywords: 
  - kommunikáció
  - nonverbális kommunikáció
  - közös alkotás
  - egymásra utaltság
  - csoportcél
attachment: "80_uzenet_rajzban.pdf"
---

Alakítson ki két egyenlő számú résztvevőből álló csapatot a csoportból, és állítsa őket fel két oszlopba. Mindkét oszlop első emberének adjon egy papírlapot és egy filctollat (vagy állítsa a tábla elé egy krétával).

Majd mindkét csapatból hívja félre a sor végén álló embert, és mutassa meg neki azt az ábrát (pl.: négyzet, kör, homokóra, ház kerítéssel), amit előre elkészített.

A két csapat egyszerre kezdi a feladatot. Az információt ismerő csapattagok visszatérnek a csoportjukhoz, és az előttük álló társuk hátára az ujjukkal lerajzolják az adott ábrát Ezután sorra mindenki az előtte álló hátára rajzolja le azt, amit az ő hátára rajzoltak. Amikor az üzenet elér az első emberig, ő lerajzolja az ábrát a papírlapra vagy a táblára.

A feladat közben tilos beszélni!

Lehet versenyt csinálni a csapatok között, de nem feltétlenül szükséges. A lényeg a feladat folyamata és az ahhoz kapcsolódó tapasztalat.
  
  
