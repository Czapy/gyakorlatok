---
title: "Hibáztasd az áldozatot!"
suggestion: | 
  Mi volt számotokra a legnehezebb a gyakorlatban? 
  Mikor jöttetek rá, hogy nektek kevesebb eszközötök van?
  Mivel kompenzáltátok a hiányos alapanyagot? 
  Hogyan motiváltátok egymást?
  Mindenki részt vett-e a munkában?
  Hogyan hatott rátok, amikor dicsértelek, kritizáltalak benneteket?
  Hogyan teremtettétek meg a csoportot összetartó erőt? 
  Milyen képességekre, készségekre támaszkodtatok?
  Voltatok-e már hasonló helyzetben?
  Mi lehet a gyakorlat tanulsága?
type:
  - együttműködési
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Mindenféle papírhenger (WC papír guriga, papírtörlő guriga), kis üres dobozok (gyufásdoboz, gázgyújtó doboz, gyógyszeres doboz), különböző méretű műanyag poharak, tojásos dobozok, 1 cs. szívószál vagy hurkapálca, újságpapír, cellux, olló, stift ragasztók a csoportok számának megfelelő műanyag szatyrokban egyenlőtlenül elosztva (legyen olyan eszköz is, ami toronyépítésre teljesen használhatatlan)."
keywords: 
  - kooperáció
  - pozitív énkép
  - önismeret
  - én-hatékonyság
  - belső erőforrások
  - értékorientáció
  - empátia
  - elfogadás
  - bizalom
  - tolerancia
  - szolidaritás
  - verbális kommunikáció
  - csoportszerepek
  - közös alkotás
  - egymásrautaltság
  - konfliktuskezelés
  - rivalizálás
  - helyzetfelismerés
  - problémaazonosítás
  - problémamegoldás
  - elemzés
  - értékelés
  - problémakezelés
  - cselekvési terv
attachment: "211_hibaztasd_az_aldozatot.pdf"
---

# Hibáztasd az áldozatot!

A résztvevők 4-5- fős csoportokban dolgoznak. Az alapanyagokat egyszerre adjuk ki műanyag szatyrokban úgy, hogy ne tűnjön fel a csoportoknak, hogy az alapanyagok rendkívül egyenlőtlenül vannak elosztva.

A feladat, hogy minden csoport építse meg a padra a legstabilabb, legmagasabb tornyot. A gyakorlat előbb-utóbb versenyt eredményez a csoportok között. A gyakorlat vezetése során a sok eszközből gyorsan építő csoportot sokszor dicsérjük meg, míg – az eszközhiánytól – lemaradó csoportot illessük kritikával, és figyelmeztessük az idő múlására.

Rendszerint nem a legjobban felszerelt csoport tornya lesz a legmagasabb, mert kényelmes helyzetüknél fogva nem fognak igyekezni.

A gyakorlatot az a csoport szokta megnyerni, amelyiknek nagyobb szüksége van a kreativitására ahhoz, hogy a feladatot teljesíteni tudja, de vannak egyéb hasznosítható tartalékai (összetartás, stratégiaépítés, stb.)

Nem kimondott szabály, hogy a csoportok átadhatnak egymásnak eszközt, ha a kooperáció az eszükbe jut. Az értékelésnél figyeljünk arra, hogy amelyik torony összedől, az kizáródik a versenyből. Az értékelésnél térjünk ki a Pygmalion effektusra, illetve arra, hogy a lehetetlennek tűnő vállalkozásokban milyen erőforrásainkra építhetünk.
  
  
