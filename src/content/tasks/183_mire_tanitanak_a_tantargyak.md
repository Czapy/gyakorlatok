---
title: "Mire tanítanak a tantárgyak?"
suggestion: | 
  Mik azok a képességek, amelyek sokféle tevékenység keretében jól hasznosíthatók?
  Hogyan alakulnak ki bennünk ezek az általános, nem csak egy-egy szakterülethez köthető képességek?
type:
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "papírt, tábla, megfelelő írószerek, tantárgykártyák"
keywords: 
  - tanulási stílus
  - munkastílus
  - elemzés
  - értékelés
  - reflektivitás
attachment: "183_mire_tanitanak_a_tantargyak.pdf"
---

# Mire tanítanak a tantárgyak?

A tanár előzetesen készít néhány kártyát, amelyekre olyan tantárgyak neveit írja fel, amiket a diákok tanulnak (pl. matematika, történelem, testnevelés, magyar nyelv és irodalom, informatika, biológia és/vagy bármi más).

A tanulók ötletbörze keretében különféle munkákat, foglalkozásokat neveznek meg. Valaki felírja a tábla egyik felére az elhangzó szavakat.

A diákok párokat alkotnak. Néhány percig olyan tudásokat, készségeket, képességeket gyűjtenek, amelyekről úgy érzik, hogy a megnevezettek közül sok foglalkozás esetében hasznos, ha az ember rendelkezik velük. Elmondják a gondolataikat, a tanár pedig sorban felírja azokat a tábla másik felére. (Pl. szaktudás, kommunikációs készség, együttműködési készség, logikus gondolkodás, számítógépes ismeretek, probléma megoldási képesség, kitartás, koncentrációs képesség, kreativitás, információszerzés, szövegértés, tervezési képesség stb.)

Ezután 3-4 fős csoportok alakulnak. Mindegyik húz egy tantárgykártyát. A feladat annak átgondolása, hogy az adott iskolai tantárgyi milyen, a későbbi munkahelyen is hasznosítható tudások, készség fejlődéséhez járul hozzá. A szóvivők ismertetik a csoportok gondolatait, majd közösen megállapítják, hogy melyek azok a készségek, amelyek fejlődését a legtöbb tantárgy támogatja.
  
  
