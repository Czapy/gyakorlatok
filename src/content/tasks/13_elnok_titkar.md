---
title: "Elnök-titkár"
suggestion: | 
  Mi segítette és mi nehezítette a koncentrációt?
type:
  - bemelegítő
  - energetizáló
  - koncentrációs
age_group:
  - 12-13 éves
  - 14-16 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - kommunikáció
  - verbális kommunikáció
  - szabálykövetés
attachment: "13_elnok_titkar.pdf"
---

# Elnök-titkár

A játék meghatározott ritmusra zajlik, ehhez a ritmushoz illeszkedően kell a saját nevünket és egy másik nevet mondani. Egyikünk megadja a ritmust, ami végig egyenletes, a következők szerint: tapsol, térdére csap, bal váll fölé mutat (közben mondja a saját nevét), jobb váll fölé mutat (és mondja a megcímzett társa nevét), pl. taps, térd, „Béla-Anikó”. Akit így meghívtak, az folytatja tovább a ritmust, tartva a névmondást. Lényeges, hogy a ritmust ne veszítsük el! Tilos meghívni azt, akitől mi kaptuk a mondás jogát, illetve a két szomszédot.

A körben az egyik játékos az Elnök, mellette jobbra a Titkár, és a többiek használják a keresztnevüket (vagy sorszámmal is játszhatunk). A játékot az Elnök kezdi. Aki kiesik a ritmusból vagy tiltott játékost hív meg, az az Elnök bal oldalára, az „utolsó” helyre kerül, a többiek pedig egy hellyel „feljebb” sorolnak. A játékosok célja az, hogy elérjék az elnök pozícióját.
  
  
