---
title: "Megbirkózom"
suggestion: | 
  Mi mindentől függ, hogy miként reagálunk egy bosszantó helyzetre? 
  Befolyásolja-e magát a helyzetet az, ahogy reagálunk rá? 
  Hogyan hat vissza saját magunkra az, ahogy a bosszantó helyzeteket fogadjuk? 
  Melyek tekinthetők „pozitív megküzdési technikának” a beszélgetésben felmerültek közül? Miért?
type:
  - problémamegoldó
  - kommunikációs
  - önismereti
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "csomagolópapír vagy tábla, írószer"
keywords: 
  - belső erőforrások
  - asszertivitás
  - problémakezelés
attachment: "115_megbirkozom.pdf"
---

# Megbirkózom

A gyakorlat célja a mindennapi élet bosszantó kihívásairól való közös gondolkodás, és pozitív megküzdési a stratégiák megerősítése a résztvevőkben.

A tanulók beszélgetéshez megfelelő módon helyezkednek el a térben. Sorban példákat mondanak olyan helyzetekre, amelyek zavarják őket, bosszúságot okoznak nekik a mindennapokban. A foglalkozás vezetője is egyenrangú partnerként kapcsolódhat be a körbe. Mindegyik problémát listázzák a táblán vagy egy nagy papíron.

Ezután eldöntik, hogy melyek azok a jelenségek, amelyek a csoport legtöbb tagját bosszantják. Ezt a 2-3 dolgot külön is felírják úgy, hogy maradjon hely mellettük. A tanulók elmondják, hogy általában mit szoktak tenni, amikor ilyen helyzetekbe kerülnek. A reakciók listáját odaírják a megfelelő szavak mellé. Végül közösen eldöntik, hogy melyek lehetnek a leghatékonyabb megküzdési technikák. Ha kevés pozitív megoldás született, ötletbörze keretében ki lehet egészíteni a listákat.

Szükség esetén a tanár megismertetheti a diákokat néhány egyszerű relaxációs vagy stressz-kezelési móddal, illetve hatékony kommunikációs technikával (szabályozott légzés, számolás, vizualizáció, mozgás, zenehallgatás / zenélés, tárgyalási technikák stb.).
  
  
