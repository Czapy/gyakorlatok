---
title: "Kit érint az olaj ára?"
suggestion: | 
  Milyen okokkal magyarázható, hogy valamilyen tőlünk távoli esemény hatással lehet a mi legközvetlenebb hétköznapjainkra? 
  Ki lehet-e védeni valamilyen módon a globális hatásokat vagy az ember teljesen kiszolgáltatott nekik?
type:
  - problémamegoldó
  - kommunikációs
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "piros és zöld lapok, papír, írószer"
keywords: 
  - problémaazonosítás
  - elemzés
  - jelenismeret
  - reflektálás
  - globális folyamatok
attachment: "186_kit_erint_az_olaj_ara.pdf"
---

A tanár felerősít a falra egy csomagolópapírt, aminek a közepén ez a szó olvasható „globalizáció”. A diákok fél percig gondolkodnak rajta, hogy mi mindent jelent számukra ez a kifejezés. Utána sorban köré írják azokat a szavakat, amelyek az eszükbe jutottak. Úgy azonban, hogy ismétlés ne szerepeljen a plakáton.

Mindenki kap egy zöld és egy piros lapot, amivel szavaznak arról a kérdésről, hogy véleményük szerint több előnnyel vagy több hátránnyal jár-e a világ globálissá válása. A zöld felmutatása az előnyöket, a pirosé a hátrányokat jelzi erősebbnek. Mindenki megfogalmaz egy-egy érvet is a véleménye mellett – olyat, ami korábban még nem hangzott el.

3 csoport alakul úgy, hogy azokba pirossal és zölddel szavazók egyaránt kerüljenek. A kérdés, amire választ kell keresniük, hogy miként érinti Magyarországon a) őket személyesen, b) lakóhelyi közösségüket, c) az ország egészét az, amikor a világban valami miatt emelkedik a nyersolaj ára. (Ha nagyobb a létszám, minden témára 2-2 csoport is szerveződhet.)

A szóvivők ismertetik csoportjuk gondolatait, majd, ha a diákoknak kedvük van hozzá, az alábbi kérdések megvitatásával folytathatják a gyakorlatot.
  
  
