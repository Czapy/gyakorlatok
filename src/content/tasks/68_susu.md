---
title: "Süsü"
suggestion: | 
  Milyen érzés volt becsukott szemmel járkálni? 
  Hogy éreztétek magatokat, amikor találkoztatok egy társatokkal? 
  Milyen érzést váltott ki az érintés?
  Beszélgetni lehet a fokozatosan beálló csend hatásáról, a csend szerepéről az életünkben.
type:
  - bemelegítő
  - lazító
  - ismerkedő
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: ""
tool_req: ""
keywords: 
  - kommunikáció
  - nonverbális kommunikáció
  - szabálykövetés
  - csoportszerep
attachment: "68_susu.pdf"
---

Mindenki megáll egy helyben és két kezét tenyérrel előretartja.

Amikor a játékvezető jelet ad, mindenki becsukja a szemét (ha teremben játszunk, a villanyt is kapcsoljuk le), és elkezd ide-oda járkálni.

Ha ketten találkoznak, tenyerüket összecsapják és "süsü" felkiáltással üdvözlik egymást. (A "süsü" köszönésre "süsü"-vel kell válaszolni.)

De a csoportban van egy néma (akit a játék kezdetén a játékvezető jelöl ki), aki nem fogadja a köszönésünket, sőt a vele való találkozás után mi is elnémulunk.

A játék végére a kezdeti "süsü-süsü" hangkavalkád teljes némasággá változik.
  
  
