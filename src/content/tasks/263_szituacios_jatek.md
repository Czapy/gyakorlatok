---
title: "Szituációs játék kapott problémahelyzettel"
suggestion: | 
  Fordultak-e elő veletek hasonló helyzetek? 
  Mi történt akkor? Mik lettek a következmények? 
  Mi az, amit ma már másképp csinálnál?
type:
  - problémamegoldó
  - kommunikációs
  - önismereti
  - együttműködési
  - dramatikus
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "szituációs leírások, igény szerint toll, papír"
keywords: 
  - empátia
  - szolidaritás
  - bizalom
  - kommunikáció
  - elfogadás
  - problémamegoldás
  - problémaazonosítás
attachment: "263_szituacios_jatek.pdf"
---

**A játék célja:** A problémamegoldó készség fejlesztése, megoldási alternatívák kidolgozásával.

 **Instrukció**: „Minden csoport kap egy kártyát, amin egy nehéz élethelyzet, problémás szituáció rövid leírása található. Dolgozzatok ki legalább két megoldást az adott helyzetre.”

Példák az alkalmazható problémahelyzetekre:

A kamasz fiú megígérte a szüleinek, hogy 22:00-ra hazaér, de találkozik néhány barátjával a hazafelé vezető úton, és elcsábítják egy buliba. Éjfélre ér haza. A szülei ébren várják a nappaliban és nagyon feszültek.

Dolgozatírás közben kikéredzkedik a diák. Amikor visszaér a terembe, látja, hogy a székén lévő puskáját a tanár meglátta.

Két fiú dulakodni kezdett az osztályteremben, az egyik véletlenül úgy meglökte a másikat, hogy az nekiesett a radiátornak és betörte a fejét. Kórházba kellett szállítani. Nyolc napon belül gyógyuló sérülést szenvedett.

**Variációk**:

Minden csoport elmondja a megoldási javaslatait, ezeket közösen megvitatjuk, összegyűjtve a különböző megoldási alternatívákat.

A csoportok kiválasztják a kidolgozott megoldásokból a számukra legrokonszenvesebbeket és előadják azt a többieknek. Végül megbeszéljük a látottakat, kiemelve minden egyes alternatíva előnyeit és buktatóit.
  
  
