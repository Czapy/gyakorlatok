---
title: "Vegyél egyet"
suggestion: | 
  Milyen stratégiát találtatok ki a játékban?
  Minden javaslatot meghallgattatok?
  Volt olyan, aki fölöslegesnek érezte magát?
  Kinek mi volt a szerepe a csoporton belül?
  Milyennek ítélitek az együttműködéseteket?
type:
  - problémamegoldó
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: ""
tool_req: "kötél, egy vagy két pakli kártya"
keywords: 
  - kooperáció
  - kommunikáció
  - rivalizálás
  - csoportszerepek
attachment: "270_vegyel_egyet.pdf"
---

# Vegyél egyet

**A játék előkészítése:** Helyezzünk el egy kötelet a földön, egy négyzetet formálva. A kártyapaklit lefelé fordítva helyezzük el a közepén. Nagyobb csoportoknál több paklit is összekeverhetünk. A lapok az értéküknek megfelelőek, a jumbó, dáma, király 10-et ér, az ász érhet 1-et és 11-et is.

 **A játék menete:** Alakítsunk ki egy startvonalat kb. 2 méterre a kártyáktól. 2-4 fős kiscsoportok alakulnak, ezek a startvonal mögé állnak. Mondjunk egy számot (pl. 150), amelyet minden csoportnak el kell érnie. Bármilyen műveletet használhatnak (összeadás, kiadás, szorzás, osztás). Minden csoportból egy ember odamegy a paklihoz, a játékvezető által meghatározott módon (pl.: futva, ugrándozva, egy lábon), s elvesz egy kártyát, majd visszamegy a saját csoportjához ugyanazon a módon, ahogyan jött. Ha a csoport úgy dönt, hogy nem kérik azt a kártyát, akkor a sorban következő játékos visszateheti azt a pakli aljára,és új kártyát húz. Ez addig folytatódik, amíg a csoport eléri a célját.

 **Variációk**: A játékvezető helyett a csoport találja ki, hogy milyen formában közelítik meg a kártyapaklit, de minden alkalommal más mozgást kell választaniuk.
  
  
