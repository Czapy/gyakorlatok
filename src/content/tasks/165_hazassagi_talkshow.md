---
title: "Házassági talk-show"
suggestion: | 
  Mit adhat a házasság az embernek, ami hiányozhat annak, akinek nincs házastársa? 
  Miről kell lemondania annak, aki házasságban él – azzal szemben, aki nem?
type:
  - kommunikációs
  - dramatikus
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "kérdéskártyák"
keywords: 
  - család
  - házasság
  - válás
  - értékorientáció
  - társismeret
  - empátia
  - elfogadás
  - kommunikáció
  - egymásrautaltság
  - egyéni célok
attachment: "165_hazassagi_talkshow.pdf"
---

# Házassági talk-show

A tanár a diákok számának megfelelő mennyiségű kártyát készít elő a következő kérdésekkel:

1. _Miért jó házasságban élni?_
2. _Mi kell a sikeres házassághoz?_
3. _Vajon mi az, amit a válás mellett döntő párok elfelejtettek időben megtenni?_
4. _Hogyan változtatták meg a gyerekek a házasságot?_
5. _Milyen feszültségeket, nehézségeket éltetek meg?_
6. _Hogyan tudtatok úrrá lenni a válságos helyzeteken?_
7. _Hogyan őrizhető meg az egyéniség a házasságban?_

A diákok elképzelik, hogy már idősebbek és 25 éve boldog házasságban élnek valakivel. Jelenleg vendégek egy olyan televíziós talk-show-ban, ahol a sikeres házasságokról beszélgetnek. Mindenki beleéli magát a szerepbe, húz egy kérdést, és egy kis ideig csendben átgondolja, mit válaszolna rá.

A tanár mint a talk-show műsorvezetője, sorban felteszi a kérdéseket. Először azok válaszolna rá, akik épp azt húzták, de (benne maradva a szerepben) bárki hozzászólhat, akinek gondolata van a témához. A gyakorlat a „műsor” formális lezárásával ér véget.
  
  
