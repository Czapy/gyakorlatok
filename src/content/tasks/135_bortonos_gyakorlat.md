---
title: "Börtönös játék"
suggestion: | 
  Hogyan éreztétek magatokat a gyakorlat során?
  Minden kérdésre sikerült-e választ kapnotok?
  Könnyebb lett volna, ha tudjátok, hogy a másik is kérdezni fog?
  Mit tettetek azért, hogy halljátok a társatokat?
  Most mit tennétek másképpen?
  Mi számotokra a gyakorlat tanulsága?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: "tanteremben megvalósítható"
tool_req: "A variációs megoldásnál a kétféle szerepkártya valamennyi résztvevõnek."
keywords: 
  - kooperáció
  - empátia
  - verbális kommunikáció
  - felelősségvállalás
attachment: "135_bortonos_gyakorlat.pdf"
---

# Börtönös játék

A gyakorlat menete:

Miután mindenki választott magának párt, a társaság két csoportra oszlik, az egyik csoport kimegy a folyosóra, amíg a tréner a másikkal ismerteti a feladatot:

 _„Képzeljétek el, hogy börtönben vagytok, és két hónap után most látogathat meg benneteket az édesanyátok. Nagyon szeretnétek minél többet megtudni arról, mi újság otthon, de rövid az idő. Kérdezzétek meg: a kistesónak hogyan megy az iskola, eszik-e rendesen a kutya, és hogy a nagynéninek fia született-e vagy lánya. Akkor kezdhettek majd beszélni, ha szólok.”_

A másik csoport feladata:

 _„Képzeljétek el, hogy a gyereketek börtönben van, és két hónap után most először engednek be hozzá. Rövid az idő, de szeretnétek minél többet megtudni arról, mi van vele. Kérdezzétek meg, kap-e eleget enni, jól kijön-e a cellatársaival, és hogy legközelebb bablevest szeretne vagy brassóit. A beszélgetést akkor kezdhetitek majd, ha szólok.”_

Ezután ez a csoport visszamegy a terembe, a két csoport feláll páronként egymással szemben, és a tréner jelt ad a beszélgetés megkezdésére. Két perc múlva leállítja a gyakorlatot, a résztvevők visszaülnek a helyükre, és megbeszélik a feladatot.

 **Variáció**

A játékvezető írásban adja oda minden egyes résztvevőnek a saját szerepét, ezt egyénileg elolvassák, és azután indulhat a gyakorlat.
  
  
