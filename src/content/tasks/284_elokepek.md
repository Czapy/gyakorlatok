---
title: "Élőképek"
suggestion: | 
  A résztvevők, „játékosok” beszámolnak a gyakorlat során keletkezett érzéseikről, arról, hogyan élték meg a három különböző feladatot.
  Az egész csoport megbeszéli a felírt megjegyzések alapján  a szubmisszív, agresszív és asszertív viselkedés nem verbális elemei közti különbségeket.
  Idézzenek fel olyan helyzeteket, amikor ők maguk voltak szubmisszivak, agresszívak! Hozzanak példát arra, amikor sikerült asszertív módon viselkedniük.
type:
  - dramatikus
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Flichart, tollak"
keywords: 
  - asszertivitás
attachment: "284_elokepek.pdf"
---

# Élőképek

A csoportvezető röviden ismerteti az asszertivitás (határozottság, magbiztosság, önérvényesítés, „nyertes-nyertes” kommunikáció), az agresszivitás és a szubmisszivitás (alárendelődés, “nyusziság”) közötti különbséget.

A csoportból 4-6 önként jelentkező lesz a megfigyelő.

Ezután arra kéri a résztvevőket a „játékosokat”, hogy gondoljanak a _legszubmisszívabb_ emberre, akivel valaha is találkoztak, idézzék fel legjellemzőbb mozdulatait, gesztusait, arckifejezését, viselkedési sajátosságait. Néhány másodperc gondolkodás után járjanak 2-3 percig ide-oda a körben, és szavak nélkül fejezzenek ki szubmisszív viselkedésmódokat. A vezető vezényszavára hirtelen merevedjenek meg, és alkossanak élőképet.

A résztvevők 20-30 másodperc elteltével a helyükre ülnek. A csoportvezető arra kéri a megfigyelőket, hogy közöljék benyomásaikat: mi jellemezte a bemutatott szubmisszív viselkedést (lehetőleg minél több melléknevet használjanak)? A vezető felírja flipchartra a közölt benyomásokat.

Ezután arra kéri a résztvevőket, hogy gondoljanak a _legagresszívabb_ emberre, akivel valaha is találkoztak: idézzék fel legjellemzőbb mozdulatait, gesztusait, arckifejezését, viselkedési sajátosságait. Néhány másodperc gondolkodás után járjanak 2-3 percig ide-oda a körben, és szavak nélkül fejezzenek ki agresszív viselkedésmódokat. A vezető vezényszavára hirtelen merevedjenek meg, és alkossanak élőképet. A résztvevők 20-30 másodperc elteltével a helyükre ülnek. A csoportvezető arra kéri a megfigyelőket, hogy közöljék benyomásaikat: mi jellemezte a bemutatott agresszív viselkedést? Ezeket ismét felírja a flipchartra.

Majd arra kéri a résztvevőket, hogy gondoljanak a _legasszertívebb_ emberre, akivel valaha is találkoztak, idézzék fel legjellemzőbb mozdulatait, gesztusait, arckifejezését, viselkedési sajátosságait. Néhány másodperc gondolkodás után járjanak 2-3 percig ide-oda a körben, és szavak nélkül fejezzenek ki asszertív viselkedésmódokat. A vezető vezényszavára hirtelen merevedjenek meg, és alkossanak élőképet. A résztvevők 20-30 másodperc elteltével a helyükre ülnek. A csoportvezető arra kéri a megfigyelőket, hogy közöljék benyomásaikat: mi jellemezte a bemutatott asszertív viselkedést? Ezeket újra felírja a flipchartra.
  
  
