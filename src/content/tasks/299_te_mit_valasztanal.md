---
title: "Te mit választanál?"
suggestion: | 
  Mit vársz el feltétlenül, amikor egy állásra jelentkezel? 
  Mi az a feltétel, aminek a hiánya kizárja, hogy jelentkezz egy hirdetésre? 
  Melyek voltak az osztályban a leggyakrabban előforduló indokok? 
  Milyen egyéni szempontok merültek fel? Ki miért gondolt ezekre?
type:
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Legalább 10 álláshirdetés napilapokból. Ügyelni kell arra, hogy minél változatosabb legyen a gyűjtemény mind a tartalmat, mind a feltételeket és a perspektívákat tekintve. Az összegyűjtött hirdetéseket a létszámnak megfelelő mennyiségben sokszorosítjuk"
keywords: 
  - értékorientáció
  - felelős döntés
  - kritikai gondolkodás
  - érdeklődési irány
attachment: "299_te_mit_valasztanal.pdf"
---

# Te mit választanál?

Kiosztjuk az apróhirdetés gyűjteményt. Az első lépésben mindenki kiválasztja, hogy ő melyik hirdetésre jelentkezne szívesen.

Ezután az azonos hirdetést választók egy-egy csoportba rendeződnek, és elmondják egymásnak, hogy miért éppen azt a hirdetést választották.

Elképzelhető, hogy lesznek olyanok, akiknek nem lesz partnerük. Ha többen maradnak egyedül, akkor ők külön csoportot alkotva beszélik meg a választásuk indokait. Ha csak egy ilyen résztvevő van, az tetszés szerint csatlakozik valamelyik kiscsoporthoz, ahol lehetőséget kap arra, hogy beszéljen a saját döntéséről is.

Az egyes kiscsoportok listába foglalják a választásuk indokait. Ezek alapján készül egy közös lista, ami felkerül a táblára vagy egy poszterre.

Az eredményeket közösen megvitatják.

 Variáció

Ha a csoportnak kedve van hozzá, a beszélgetést követően új kiscsoportok alakulhatnak, amelyek megfogalmaznak egy-egy számukra különösen vonzó hirdetést. Ezt ismertetik a többiekkel, és beszélnek arról, hogy kit milyen szempontok vonzanak .
  
  
