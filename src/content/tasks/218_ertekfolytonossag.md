---
title: "Értékfolytonosság"
suggestion: | 
  Miért alkalmazzuk?
  Az „Értékfolytonosság” erősíti az önbecsülést, hiszen az egész osztály odafigyel minden egyes diákra. 
  Sokféle véleményt végiggondolnak, kitűnő előkészületet teremt a vita művészetére, amely alapvető minden aktív állampolgár számára.
type:
  - együttműködési
age_group:
  - 17-20 éves
time_req: "20-30 perc"
space_req: "tanteremben megvalósítható"
tool_req: "osztályterem, kréta, vagy szalag, vagy kötél"
keywords: 
  - társas kapcsolatok
  - vita
  - empátia
attachment: "218_ertekfolytonossag.pdf"
---

Kérjük meg a diákokat, hogy képzeljenek el egy, a félkör nyitott végén keresztbe futó vonalat (krétával, szalaggal, vagy kötéllel jelölhetünk is egyet), és helyezzünk el 1-1 széket mindkét végénél.

Vezessük be a szóban forgó témát (pl. vállalkozás), és körvonalazzuk a két szemben álló nézetet. Mindezt tegyük az egyik széken ülve, mintha magunk is ezt a véleményt vallanánk: „A vállalkozók szélhámosok, csak számlákat gyártanak, igazi munkát pedig nem végeznek.”

Aztán üljünk át a másik székre: „Fiatal vállalkozó vagyok, lakáséttermet működtetek….”

Figyeljünk arra, hogy a két álláspont szélsőséges és kiegyenlített legyen – egyiknek se legyen egyértelműen inkább igaza (a tanár szemével), mint a másiknak. Fejtsük ki, hogy mindenki véleménye elhelyezhető valahol a két szék közti skálán.

Magyarázzuk el a szabályokat: „Mindenki maga dönti el, részt vesz-e, vagy sem. Annak a véleményét, aki rááll a vonalra, figyelembe vesszük. Nincs semmiféle helyeslés, vagy rosszallás (erre majd később kerítünk módot) . Őszinteséget várunk el.

A tanár helyet foglal a félkörben, és bárki elkezdheti a játékot azzal, hogy fogja a székét, és helyet foglal vele a skálán a felfogásának megfelelő helyen. Kívánatos, hogy az önkéntes mondjon néhány szót az osztálynak a véleményéről, és aztán maradjon a választott helyén.

Az eljárás újabb jelentkezők egymást követő kivonulásával és beszédével ismétlődik. Ha valakinek a véleménye megegyezik egy korábbi felszólalóéval, előtte foglalhat helyet. (Másik változatban a diákok természetesen állhatnak is.)

Ha az első néhány bátor jelentkező után a többiek vonakodnának a részvételtől, bevethetünk két puhább módszert is: „gyerünk, álljatok a vonalra, nem kell semmit sem mondani.” Ha tovább tart a vonakodás, mondhatjuk: „Maradjatok a helyeteken, csak mutassatok rá, hol lennétek a vonalon.” Így mindenki nyilatkozik valahogy.
  
  
