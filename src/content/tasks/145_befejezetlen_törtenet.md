---
title: "Befejezetlen történet"
suggestion: | 
  Miként hat az egyénre, illetve a közösségre a háromféle megoldás? Melyik esetben mi történik? 
  Milyen előnyei vannak a nyertes-nyertes típusú konfliktusmegoldásnak?  
  Vajon minden esetben lehetőség van arra, hogy egy konfliktust nyertes-nyertes megoldással oldjunk fel?
type:
  - problémamegoldó
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "papír, írószer"
keywords: 
  - asszertivitás
  - empátia
  - kooperáció
  - egymásrautaltság
  - konfliktuskezelés
  - kompromisszumhozatal
attachment: "145_befejezetlen_törtenet.pdf"
---

# Befejezetlen történet

A gyakorlat segítségével a tanulók arról szerezhetnek tapasztalatot, hogy a konfliktusok többféle módon oldhatók meg.

A foglalkozás vezetője kiválaszt egy olyan valós vagy bármilyen forrásból vett történetet, amelyben konfliktus jelenik meg, és az jól megérthető az adott tanulói csoport számára. Elmeséli a történetet, de befejezetlenül hagyja azt.

A tanulók három csoportot alkotnak. A feladatuk az, hogy háromféle megoldást találjanak a konfliktus feloldásához. Az egyik csoportnak olyan befejezést kell írnia, amelyikben a szereplők egyik oldala nyertesként, a másik vesztesként kerül ki a konfliktusból. A másik csoportban olyan megoldás szülessen, amelyben mindkét oldal nyertesnek érezheti magát. A harmadikban pedig olyan, amelyben a megoldással mindkét oldal inkább veszít, mint nyer.

A csoportok bemutatják egymásnak a befejezéseiket, és végül reflektálnak a különböző változatokra.
  
  
