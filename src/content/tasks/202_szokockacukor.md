---
title: "Szókockacukor"
suggestion: | 
  A gyakorlat célja, hogy tudatosítsa a csoporttagokban az egymásra hangolódás, együttműködés funkcióját. A csoportszerepek irányított, vagy spontán alakulása. Hogyan lehet nehezíteni a gyakorlatot? (Pl. az építő csak egyik kezét használhatja).
type:
  - együttműködési
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Filctollak, kockacukor"
keywords: 
  - kooperáció
  - kommunikáció
  - felelős döntés
  - csoportszerepek
  - problémamegoldás
attachment: "202_szokockacukor.pdf"
---

# Szókockacukor

A résztvevők 6-12 fős csoportokat alkotnak. A csapatok játékosonként 3-3 kockacukrot kapnak. A játékosok a kapott kockacukorra 1-1 betűt írhatnak, azután továbbadják. Egy kockára tehát 6 különböző személy által írt betű kerül. További megkötés, hogy egy játékos egy betűt csak egyszer használhat függetlenül attól, hogy hány kockacukorra ír.

Ha már minden kocka minden lapján van betű, akkor a csoport körbeül egy asztalt. Az egyik játékosnak bekötik a szemét, ő az építő. A feladat az, hogy a bekötött szemű játékosnak a társak szóbeli instrukciói alapján az asztalon lévő kockacukrokból egy oszlopot kell felépíteni úgy, hogy legalább az egyik oldalán értelmes szó jöjjön ki. A csoport tagjai felváltva adják az utasítást. Annál jobb a megoldás, minél magasabb az oszlop – minél hosszabb a szó –, illetve, ha az oszlop többi oldalán is értelmes szó jön létre. Egy menet addig tart, amíg elkészül egy kockacukoroszlop. A menet végét jelenti az is, ha ledől egy kocka. Ekkor új építőt választanak, és a játék folytatódik.
  
  
