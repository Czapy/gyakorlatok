---
title: "Varázsbolt és varázskuka"
suggestion: | 
  Hogyan éreztétek magatokat a gyakorlat során? 
  Milyen érzés volt megszabadulni a zavaró tulajdonságaidtól?
  Valóban rossz az a tulajdonságod, amit a varázskukába dobtál?
type:
  - ismerkedő
  - önismereti
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: ""
keywords: 
  - önismeret
  - énkép
  - önreflexió
attachment: "82_varazsbolt.pdf"
---

Meséljük el a csoportnak, hogy létezik egy Varázsbolt, ahol az emberek tulajdonságokat vásárolhatnak maguknak. Mindenki azt, amit szeretne, amire úgy érzi, szüksége van.

A gyerekek, fiatalok feltehetően azokat a tulajdonságokat fogják megvásárolni, amivel nem rendelkeznek, ami a hiányosságuk.

A varázsboltból mindenki három tulajdonságot választhat magának. Indokolják is meg, hogy miért azokat választották!

A Varázsbolt ajtajában található a varázskuka. A varázskukába kifelé menet mindenki kidobhatja azokat a tulajdonságait, amelyektől szívesen megszabadulna. Itt a diákok feltehetően azokat a negatív, nem kívánatos tulajdonságaikat fogják kidobni, amelyek megnehezítik az életüket.
  
  
