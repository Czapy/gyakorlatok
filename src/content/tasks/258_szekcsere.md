---
title: "Székcserés játék"
suggestion: | 
  Hogy éreztétek magatokat játék közben? 
  Ajánlanátok ezt a játékot másoknak is vagy sem? Miért?
type:
  - bemelegítő
  - energetizáló
  - koncentrációs
age_group:
  - 12-13 éves
time_req: "maximum 5 perc"
space_req: "tanteremben megvalósítható"
tool_req: "lista gyümölcsnevekkel"
keywords: 
  - Kommunikáció
  - rivalizálás
  - reflektivitás
attachment: "258_szekcsere.pdf"
---

# Székcserés játék

**Instrukció**: „Most székcserés játék következik. Maradjatok így a körben ülve, mindenkinek adok egy gyümölcsnevet! Amikor kimondom két gyümölcs nevét, akkor az adott gyümölcs nevét viselőknek helyet kell cserélniük egymással. Mikor azonban a „gyümölcskosár” szót mondom ki, akkor mindenkinek át kell ülnie máshová, senki sem maradhat eredeti helyén!” Aki a gyümölcsneveket mondta, igyekszik széket foglalni magának. Akinek nem jut szék, az áll be a kör közepére.

 **Variációk**:

* Történetbe ágyazva is ki lehet mondani a gyümölcsneveket.
* Nem csak gyümölcsnevekkel képzelhető el a játék.
  
  
