---
title: "Tik-tak"
suggestion: | 
  Hogy éreztétek magatokat a játékban?
  Mi volt a játék nehézsége?
  Hogyan sikerült megoldani a feladatot?
  Mi lehet a gyakorlat tanulsága? Mi számotokra a tanulság?
type:
  - energetizáló
  - együttműködési
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "két könnyen megfogható tárgy pl: gyufáskatulya, üveggolyó"
keywords: 
  - kooperáció
  - szabálykövetés
  - egymásrautaltság
attachment: "108_tik_tak.pdf"
---

# Tik-tak

A játék olyan, mintha egy rakás rövid memóriájú embert zárnának össze, akiknek az a feladatuk, hogy a tárgyakat és azok nevét is egy ceremónia keretében továbbítsák a körben utánuk következőnek. A játék elején a két tárgy valamelyikét elnevezzük „tikk”-nek, a másikat „takk”-nak. A játék során egy meghatározott párbeszéd fog az egymás mellett ülök közt lejátszódni.

Az egyik gyerek odaadja a mellette ülőnek a „tikk”-et („Ez itt egy tikk.”). Mivel az a gyerek, aki megkapta a „tikk”-et, elfelejtette a „tikk” nevét (azaz azt, hogy „tikk”), visszakérdez („Egy mi?” „Egy tikk.” „Köszönöm.”). A második gyerek ugyanezen a módon továbbadja a „tikk”-et a másik oldalán ülő gyereknek, és amikor az visszakérdez („Egy mi?”), akkor a második gyerek az elsőtől kérdezi meg újra, majd a válasszal visszafordul a harmadik gyerekhez.

Attól lesz nehéz a játék, hogy közben a kör másik irányba is elindul az első gyerektől, arrafele a „takk”-ot indítja el. Ebben a játékban nincsenek, nyertesek vagy vesztesek, hanem az a cél, hogy a teljes kört minél kevesebb hibával, sőt rontás nélkül teljesítsük. Ezért lehet ezt a játékot a közösségépítő játékok sorába sorolni. A játék kezdetén célként lehet kitűzni, hogy addig megy a játék, míg hibátlanul sikerül végigadni „tikk”-et és „takk”-ot.

Megjegyzés:

Ha nagyon „könnyen” megoldható a csoport számára a feladat, játszathatjuk időre is. Ekkor érdemes megbecsültetni a csoporttal a várható időteljesítményt és csúcsjavításra sarkalni a csoportot.
  
  
