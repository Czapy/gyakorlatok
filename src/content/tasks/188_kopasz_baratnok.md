---
title: "Kopasz barátnők"
suggestion: | 
  Hogyan és mi által tud erőt adni egy barát a bajban? 
  Én tudok-e erőt adni a barátaimnak, ha arra van szükségük? 
  Nekem vannak-e olyan barátaim, akikről tudom, hogy biztosan mellettem állnak, ha szükségem van rájuk?
type:
  - kommunikációs
  - dramatikus
age_group:
  - 17-20 éves
time_req: "maximum 5 perc"
space_req: "tanteremben megvalósítható"
tool_req: "internet, számítógép, projektor (ha van rá lehetőség)"
keywords: 
  - belső erőforrások
  - empátia
  - szolidaritás
  - nonverbális kommunikáció
attachment: "188_kopasz_baratnok.pdf"
---

# Kopasz barátnők

A tanár elmondja a diákoknak azt a történetet, amelynek képei 2014 februárjában jelentek meg az interneten. Gerdi, akinél mellrákot diagnosztizáltak, miután elfogadta a kemoterápiás kezelést, levágatta a haját. 11 barátnője azzal fejezte ki az együttérzését, hogy meglepetésként ők is kopaszra nyíratták magukat, és közös fotót készíttettek beteg barátnőjükkel.

Ha van rá lehetőség, a tanár kivetíti a csoportról készült fényképet. De ha nincsenek meg ennek a feltételei, az nem akadályozza meg a témáról való gondolkodást.

A diákok elképzelik, hogy mit érezhetett Gerdi, amikor meglátta a kórházi látogatásra érkező 11 kopasz barátnőjét. Az ő szerepébe lépve, mindenki elmondja azt a mondatot, ami szerinte akkor átfuthatott a beteg ember fején. (Ezek a mondatok természetesen sokfélék lehetnek, akár vidámak, humorosak is.)
  
  
