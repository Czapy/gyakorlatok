---
title: "Fizikai és szellemi"
suggestion: | 
  Milyen kapcsolatban van egymással egy termék előállítása során a fizikai és a szellemi munka?  
  Eldönthető-e, melyik ad hozzá többet a termék értékéhez? 
  Mi történik, ha egy termék esetében jó a tervező, de nem elég jó a gyártó?
  Mi történik, ha jó a gyártó, de nem elég jó a tervező?
type:
  - koncentrációs
  - kommunikációs
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "különféle termékeket ábrázoló képek, tábla (vagy nagy papír), megfelelő írószerek"
keywords: 
  - értékorientáció
  - egymásrautaltság
  - közös alkotás
  - teljesítmény
attachment: "161_fizikai_es_szellemi.pdf"
---

# Fizikai és szellemi

Előkészítés:

a tanár olyan termékek képeit válogatja össze (újságokból vagy az internetről), amelyekben egyszerre ölt testet a fizikai és a szellemi munka többféle típusa.

Minden tanuló választ egyet a képek közül, és átgondolja, milyen fajta munkák elvégzésére lehetett szükség ahhoz, hogy az adott termék megszülethessen. Sorban elmondják a gondolataikat, amelyek felkerülnek a kettéosztott tábla egyik vagy mások oldalára: a fizikai vagy a szellemi munkák sorába.

Miután minden munkafajtát elhelyeztek valamelyik oldalon, „Nem igaz, hogy…” kezdettel, érvényes állításokat fogalmaznak meg a két listával kapcsolatban.

Ha a tanulóknak van kedvük hozzá, a gyakorlat az alábbi kérdésekből induló beszélgetéssel folytatódhat:
  
  
