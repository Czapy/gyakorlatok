---
title: "Nemet mondás"
suggestion: | 
  Körben ülve megbeszéljük, hogy ki milyen stratégiát alkalmazott meggyőzőként illetve visszautasítóként, illetve hogy sikeresnek érezte-e azt.
type:
  - kommunikációs
  - önismereti
age_group:
  - 14-16 éves
  - 17-20 éves
time_req: "10-20 perc"
space_req: "szabad térben megvalósítható"
tool_req: ""
keywords: 
  - kommunikáció
  - önismeret
  - asszertivitás
attachment: "216_nemet_mondas.pdf"
---

A csoportot két részre osztjuk (A és B), és a terem két sarkába hívjuk. Mindkét csoport más-más instrukciót kap.

**Instrukció A**: „Képzeljétek el, hogy a holnapi nap fontos a számotokra. Olyan esemény lesz, amely hatással lehet a további életetekre (fontos iskolai megmérettetés, egy fontos mérkőzés vagy egy jelentős családi esemény, bármi, amit te a magad számára fontosnak ítélsz meg). Korán kell kelnetek e miatt és jó passzban kell megjelennetek. Nem lehettek kialvatlanok, fáradtak vagy dekoncentráltak, ma este a legjobb, amit tehettek, ha pihentek.”

**Instrukció B**: „Képzeljétek el, hogy ma este fantasztikus buli lesz. A kedvenc zenekarotok is fellép. Ritkán játszanak itt, ezért ez különleges esemény a számotokra. Feltétlenül ott leszel, ezt vétek lenne kihagyni. Persze egyedül nem jó ilyen helyre menni és mivel a barátod is bírja ezt a stílust, őt akarod magaddal hívni. Nem hagyhatja ki, ott kell lennie és te mindent meg is teszel, hogy rávedd, mondjon igent.”

A _**B csoport**_ tagjai párt választanak, és megpróbálják meggyőzni a másikat, hogy menjen el vele a koncertre. Ha kevés az időnk, történhet párhuzamosan is, de érdemesebb egymás után lejátszani a párbeszédeket.

Ha időnk engedi, szerepcserével folytatjuk.
  
  
