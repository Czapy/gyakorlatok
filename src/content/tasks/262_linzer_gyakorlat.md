---
title: "Linzer gyakorlat"
suggestion: | 
  A vezetőnek figyelnie kell arra, hogy nem érint-e a téma komoly érzékenységeket. Ha valaki nem kíván az adott témáról beszélni, kiléphet a körből. Ő dönti el,hogy a következő témánál visszaáll-e vagy végleg kimarad. 
  Ha páratlan létszámú a csoport, egy résztvevő megfigyelői feladatot kap, vagy a vezető is rész vesz a gyakorlatban.
  
  Javasolt kérdések a kapcsolódó beszélgetéshez
  Mi volt könnyebb, beszélni, vagy meghallgatni a másikat?
  Melyik téma okozott nehézséget, és miért?
  Milyen érzés volt beszélni benső dolgainkról?
  Milyen érzés volt mások benső dolgairól hallani?
type:
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: ""
keywords: 
  - kommunikáció
  - kooperáció
  - társismeret
  - empátia
  - elfogadás
attachment: "262_linzer_gyakorlat.pdf"
---

 A csoport tagjai párokba rendeződnek, majd egy külső és egy belső kört alkotnak olyan módon, hogy a pár egyik tagja a külső, a másik tagja a belső körben áll egymással szembefordulva. A gyakorlat vezetője különböző témákat nevez meg, amelyekről a párok egy meghatározott időtartam alatt beszélgetnek. Ennek az időtartamnak a felében az egyik fél a beszélő, a másik figyeli, esetleg kérdéseket tesz fel, majd szerepet cserélnek. A témák váltásánál a két körben elhelyezkedő résztvevők egymással ellentétes irányban elindulnak, és amikor a vezető jelt ad, megállnak, és szembefordulnak az új párjukkal. A témák kezdetben mindennapi, könnyed dolgok, majd egyre komolyabb és intimebb kérdések kerülnek szóba. A témák komolyabbá válásával nő a rászánt időtartam.**Példa az alkalmazható témasorra:** 
* _A kedvenc étele (1 perc)._
* _A múlt hétvégi programja (1,5 perc)_
* _Véleménye a munkahelyéről, iskolájáról (2 perc)_
* _Egy nagyon boldog élménye (2 perc)_
* _Egy kellemetlen élménye (2 perc)_
* _A legjobb barátja/barátnője (3 perc)_
* _A legnagyobb ellensége (3 perc)_
* _Három kívánsága (4 perc)_
* _Amitől nagyon retteg (4 perc)_
  
  
