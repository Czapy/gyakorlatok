---
title: "Kígyózó szakmák"
suggestion: | 
  Honnan ismerjük azokat a foglalkozásneveket, amelyek a kígyókban olvashatók?
  Mi mindentől függ, hogy egy gyerek 12-13 éves korára hány foglalkozással találkozik? 
  Jó lenne-e, ha az általános iskolában több gyakorlati tevékenységgel lehetne megismerkedni? Vagy ez nem az iskola feladata?
type:
  - bemelegítő
  - koncentrációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "papírlapok/csomagolópapír előre felrajzolt kígyó-formával, íróeszköz, az ABC betűit ábrázoló kártyák"
keywords: 
  - pályák
  - pályakörök
attachment: "143_kigyozo_szakmak.pdf"
---

# Kígyózó szakmák

A gyakorlat, melynek középpontjában a foglalkozásnevek terén való szókincsbővítés áll, jó bevezetője lehet a szakmákkal való ismerkedésnek.

A tanulók párokat vagy kisebb csoportokat alkotnak. Húznak egy-egy betűkártyát, és olyan papírt kapnak, amelyen előrajzolt kígyóforma látható. Az első feladat egy olyan szakmanév írása, amely a kihúzott betűvel kezdődik. Ezután mindenki az általa írt név utolsó betűjével írja a következő nevet, s ez így folytatódik a rendelkezésre álló idő végéig (kb. 5 perc). A leghosszabb kígyót alkotó pár/csoport lesz a győztes.

Folytatási lehetőség: mindenki választ egyet az előkerült nevek közül, és a következő alkalomra igyekszik néhány érdekes információt szerezni az adott foglalkozásról.
  
  
