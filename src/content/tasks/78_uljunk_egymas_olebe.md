---
title: "Üljünk egymás ölébe!"
suggestion: | 
  A kölcsönös függés és a kockázatvállalás témájáról kezdeményezhetünk beszélgetést a csoporttagokkal.
type:
  - energetizáló
  - lazító
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - bizalom
  - felelősségvállalás
  - egymásra utaltság
attachment: "78_uljunk_egymas_olebe.pdf"
---

Fontos, hogy a csoport létszáma legalább 10 fő legyen.

A résztvevők egymás kezét fogva kört alkotnak, majd megkérjük őket, hogy mindenki forduljon el ugyanabba az irányba 90 fokot. Mindenki a másik hátát látja, válluk a kör közepe felé áll.

Ezt követően megkérjük a csoporttagokat, hogy lépjenek néhányat a kör közepe felé, leszűkítve azt addig, hogy mindenkinek a lábujja az előtte álló sarkát érje.

Most már megkérhetjük őket, hogy lassan, óvatosan üljenek egymás ölébe. Ezzel a kör teljes egyensúlyba kerül, mindenki a mögötte lévő személy ölébe ül.

Amennyiben nem szabályszerű a gyakorlat végrehajtása, vagy nem nehezednek teljes súllyal egymás combjára, könnyen eldőlhetnek a tagok. Ha mindenki megfelelőn hajtja végre, szinte nem lehet érezni a súlyát az előttünk lévőnek és biztosan megtartjuk egymást.

Jól végrehajtva nagy csoportélmény, amikor mindenki átérezheti az egymás nyújtotta teljes biztonságot.
  
  
