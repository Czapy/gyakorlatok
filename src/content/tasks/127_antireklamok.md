---
title: "Antireklámok"
suggestion: | 
  Ha korábban tacepaót használtunk, érdemes azon összegezni  a gyakorlat legvégén a legfontosabb tanulságokat..
type:
  - kommunikációs
  - önismereti
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "reklámanyagok, plakátok, szórólapok, papír, színes, filctoll, zsírkréta, színes-kivágós papír, ollók, ragasztó, gyurmaragasztó"
keywords: 
  - média
  - kommunikáció
  - reflektivitás
  - kritikai gondolkodás
attachment: "127_antireklamok.pdf"
---

# Antireklámok

**Instrukció 1.**: Olyan újságkivágásokat, reklámanyagokat, posztereket hoztam nektek, amilyenekkel nap mint nap találkozhattok a magazinokban, az utcán vagy a televízióban, ezeket lerakom középre a földre. Nézzétek meg őket, és fejtsük meg együtt, mit üzennek nekünk ezek a reklámok, milyen életet, milyen életérzést sugallnak a képek, a színek, a szövegek, a szereplők. Mit ígérnek nekünk, ha megvesszük, megisszuk, megesszük…”

A résztvevők spontán reakcióit követő kötetlen beszélgetés után a csoportvezető (szóban vagy tacepaón) összegzi a legfontosabb üzeneteket.

**Instrukció 2.**: Készítsetek olyan reklámot, ami kizárólag valós üzeneteket hordoz. Használhattok hozzá bármit, színes ceruzát, filctollat, színes papírt, ragasztót, ollót… 15 percetek van rá.”

Végül kiállítást csinálunk az alkotásokból, felragasztjuk a terem falára a műveket. Megnézzük és megbeszéljük, hogy mit üzennek a valóságról ezek az „antireklámok”. Mit gondolnak, hogyan befolyásolják ezek az emberek életét, szokásait, véleményük alakulását.
  
  
