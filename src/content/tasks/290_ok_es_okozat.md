---
title: "Ok és okozat"
suggestion: | 
  Hogyan éreztétek magatokat a játékban?
  Könnyű vagy nehéz volt a feladat?
  Miért azt választottad, akinek dobtad a gombolyagot?
  Mi okozott nehézsége a gyakorlat során?
  Mit tanultatok ebből a gyakorlatból?
type:
  - energetizáló
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "egy gombolyag fonal, gondolatkártyák"
keywords: 
  - bizalom
  - öröm
  - problémamegoldás
attachment: "290_ok_es_okozat.pdf"
---

A játékosok körben ülnek törökülésben a földön, szőnyegen. A gyakorlatvezető annyi kártyát készít, amennyi játékos van. A kártyákra a gyakorlat céljától függő témakörben (például pályaválasztás) gondolatokat, eszközöket stb. ír fel. Ezeket a kártyákat véletlenszerűen kiosztja a játékosok között. A fonalat odaadja az egyik gyereknek.

Minden játékos felolvassa a kártyáján szereplő szót, amit megpróbálnak megjegyezni (kiváló memória fejlesztő gyakorlat is egyben). A kezdő játékos megpróbál logikai kapcsolatot találni a saját kártyája és valamelyik másik kártya között, majd kicsit letekerve odadobja társának a gombolyagot. A játék végére szinte mindenki össze lesz kötve mindenkivel. A játék végén természetesen ki kell bogozódni, közben mód van a megbeszélésre.

Variációk:

* egy gyerek többször is kaphat fonalat, vagy mindenki csak egyszer kerülhet sorra
* ha elgurul a gombolyag, akkor mindenki kénytelen érte menni, másképp nem lehet elérni a gombolyagot.

A tanulók vonják le a következtetéseket maguk, például: a munkavégzéshez kitartás, szorgalom, szakmai tudás stb. szükséges.

Megjegyzés:

A gyakorlat nagyszerűen alkalmazható a tanult ismeretek megerősítésére is (például biológia órán a táplálékláncok gyakorlására, történelem órán ok és okozati viszonyok rögzítésére, megértetésére, vagy akár osztályfőnöki órákon erkölcs-etika témakörben.)
  
  
