---
title: "Aprópénzjáték"
suggestion: | 
  A játék alkalmat ad a veszteség okozta frusztráció, a szerzés kiváltotta diadalérzés mellett az ajándék kapása, illetve adása okozta öröm átélésére is. Az első két forduló az önérvényesítés sikerét, illetve kudarcát szemlélteti, a harmadik szakaszban viszont a társak iránti pozitív megnyilvánulások mutatkoznak meg. 
  Ügyelni kell arra, hogy a gyakorlat végén a pozitív élmény legyen erősebb.
type:
  - önismereti
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Egy halom aprópénz, 10-20 filléresek, legalább 100 db, papír, ceruza. (A pénz helyett megfelel a gyöngy, vagy kavicsok)"
keywords: 
  - kommunikáció
  - nonverbális kommunikáció
  - önreflexió
  - én-hatékonyság
  - társas kapcsolatok
  - asszertivitás
  - tolerancia
  - kooperáció
  - egymásrautaltság
  - teljesítmény
attachment: "204_apropenzjatek.pdf"
---

A játék 3 fordulóból áll.

Az _első fordulóban_ a terem közepére öntjük a pénzt, s jeladásra mindenki annyit vehet belőle, amennyit akar, illetve tud. Ezután ki-ki megszámolja, hogy hány db pénz jutott neki, s ezt sorban bemondja, a játékvezető vagy a tréner pedig feljegyzi.

A _második fordulóban_ mindenki elkér bármelyik két társától annyi pénzt, amennyit jónak lát. Egyszerre csak egy személy játszhat, a folyamat a nyilvánosság előtt zajlik. Miután mindenki sorra került, ki-ki bemondja, hogy mennyi pénze maradt.

A _harmadik fordulóban_ mindenki adhat a sajátjából két társának annyi pénzt, amennyit csak akar, illetve tud, majd mindenki újra bemondja, hogy végül mennyi pénze lett. Ebben az esetben egyesével történik minden, a teljes nyilvánosság előtt.
  
  
