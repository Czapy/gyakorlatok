---
title: "Mackókaland"
suggestion: | 
  Hogy éreztétek magatokat a játékban?
  Mi volt a játék nehézsége?
  Hogyan sikerült megoldani a feladatot?
  Mi lehet a gyakorlat tanulsága? Mi számotokra a tanulság?
  Ha újra játszanátok, akkor milyen más taktikát találnátok ki?
type:
  - energetizáló
  - együttműködési
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "néhány plüssmackó"
keywords: 
  - Kooperáció
  - kommunikáció
  - szabályalkotás
  - szabálykövetés
  - problémamegoldás
attachment: "98_mackokaland.pdf"
---

# Mackókaland

Kijelöljük Malackát, aki szeretne Mackóval beszélgetni, de ő most nem ér rá, ezért el akarja ezt kerülni. A játékosok lesznek az erdő fái, a terem egyik feléről el kell juttatniuk a másikra a macit úgy, hogy Malacka ne vegye észre.

Adjunk 5 percet a játékosoknak, hogy kitalálják, milyen taktikával próbálják meg a macit eljuttatni az erdő másik felére.

A megbeszélés után Malacka háttal áll az erdő szélének, a többi játékos az előzetesen kialakított taktika alapján feláll, és így létrejön az erdő.

A játékosok óvatosan dobják a mackót, mikor Malacka nem figyel. Egyszerre több maci is útra kelhet.

Szabályok:

* A „fák” nem mozoghatnak akkor, amikor náluk mackó van
* Malacka bármerre sétálhat, de nem futhat a teremben
* A mackó akkor ér át az erdőn, ha a terem (pálya) másik végén valamelyik játékos leteszi a földre
* Ha Malacka „elkapta” a macit, akkor magához veszi.
  
  
