---
title: "Kő-papír-olló másképp"
suggestion: | 
  Hogyan éreztétek magatokat a játék alatt?
  Milyen érzés volt egyedül maradni a többiek ellen?
type:
  - bemelegítő
  - energetizáló
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: ""
tool_req: "kötél, madzag vagy ragasztó csík a határkijelölésre"
keywords: 
  - szabálykövetés
  - kommunikáció
  - együttműködés
  - rivalizálás
attachment: "undefined"
---

# Kő-papír-olló másképp

Az ismert kő - papír - olló mozgásos változata. A csoportot két csapatra osztjuk, és kijelölünk egy pályát, aminek meghúzzuk a középvonalát is.

Az egyik csoport a pálya egyik felén az alapvonalon, a másik a másik felén az alapvonalon várakozik. Az egyes csapatok megegyeznek abban, hogy milyen jelet mutatnak (legyünk kreatívak: sárkány-kezeivel markolni készül, szájából lángok csapnak ki, lovag – előre lép és kardot tart a kezében, királylány – tipegve ruháját fogja), minden csoporttag ugyanazt a jelet mutatja. Majd a középvonalhoz mennek, ahol a csoportvezető jelére mind egyszerre mutatják az előre megbeszélt jelet.

A játék szabályai szerint a vesztes csapat (a sárkány elrabolja a királylányt, a királylány ellopja a lovag szívét, a lovag megöli a sárkányt) amilyen gyorsan csak bír, visszafut a saját térfelére, az alapvonal mögé. A győztes csapat pedig kergeti őket, és akit elkapnak, mielőtt átlépné a határvonalat, az átáll hozzájuk. A játék addig tart, amíg az egyik csapat el nem fogy.
  
  
