---
title: "Csoportrajz"
suggestion: | 
  Mi volt a nehézség a gyakorlat elvégzésében?
  Hogyan sikerült megoldani a konfliktusokat?
  Hogyan sikerült megosztozni a korlátozott eszközökön?
  Mi lehet a gyakorlat tanulsága?
type:
  - energetizáló
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Csomagolópapír, színes ceruzák, zsírkréták filctollak korlátozott számban (a lényeg, hogy a gyerekeknek meg kelljen osztozkodni az eszközökön)"
keywords: 
  - Értékkonfliktusok
  - döntési konfliktusok
  - együttműködés
  - közös alkotás
attachment: "10_csoportrajz.pdf"
---

Az osztályból alakuljanak 4-5 fős csoportok. A nagy csomagolópapírt a tanulók körbeülik és közös rajzot készítenek bármilyen, közös megegyezés során született témában a korlátozott számban jelenlevő eszközökkel.

Az egyes csoportok adjanak címet is az elkészült rajzoknak.

Ezután az egyes csoportok válasszanak egy szóvivőt maguk közül, aki bemutatja a csoport rajzát. (Miért azt rajzolták, amit?)

A többiek kérdéseket is tehetnek fel a rajzzal kapcsolatban.

Lehet úgy is végezni a gyakorlatot, hogy a rajzot körbeadják, és mindenki csak egy-egy dolgot tesz hozzá és a papír kézről kézre jár.

Az eszközöket úgy is el lehet osztani az egyes csoportok között, hogy a csapatoknak egy-egy szín vagy eszköz megszerzésében kölcsönkéréshez, cseréhez kelljen folyamodni. Ha maguktól nem kezdik ezt el a csoportok, bátoríthatjuk őket ilyen és hasonló felvetésekkel: „Gondoljátok meg, hogyan tudnátok a másik csoportnál lévő eszközökhöz hozzájutni”.

Figyelem!

Fontos felhívni a figyelmüket, hogy nem a rajzkészség számít, hanem az alkotás öröme.
  
  
