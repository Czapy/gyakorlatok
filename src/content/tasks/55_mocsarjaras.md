---
title: "Mocsárjárás"
suggestion: | 
  Hogyan éreztétek magatokat?
  Milyen taktikát dolgoztatok ki?
  Miért éppen ezt a megoldást választottátok?
  Mi volt az esetleges kudarc oka?
  Hogyan lehetett volna másképpen megoldani a feladatot?
  Mi okozott problémát a számotokra?
  Mit tennétek másképpen?
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Kartonpapír darabok vagy vastagabb, merevebb textíliák, például szőnyegpadló darab"
keywords: 
  - kooperáció
  - kommunikáció
  - egymásra utaltság
  - rivalizálás
attachment: "55_mocsarjaras.pdf"
---

# Mocsárjárás

A játékosok egyes oszlopba állnak. Kijelöljük a „mocsár” elejét és végét.

Minden résztvevőnek adunk 2-2 „követ” (kartonpapírt vagy textíliát), mindképpen olyat, ami nem csúszik a földön.

A mocsár egyik végéről a másikra úgy lehet eljutni, hogy a résztvevő rááll egy „kőre”, lerakja a másikat, rálép arra, majd felveszi az előzőt, lerakja maga elé, rálép, majd felveszi a másodikat és így tovább, ameddig a mocsár végére ér. A résztvevők egymás után végrehajtják a feladatot.

Szabályok:

* Senki nem léphet bele a mocsárba! Ha mégis, akkor elölről kell kezdeni a végrehajtást!
* Az elengedett „kövek” elsüllyednek, azaz, a játékvezető kiveszi azokat a játékból

Változat 1 – A játékvezető vagy egy erre a célra kiválasztott résztvevő méri az időt, majd a gyakorlatot megismétlik, és figyelik, hogy javul-e az időeredmény

Változat 2 – Két csoport alakul, akik versenyeznek egymással
  
  
