---
title: "Pszichológus válaszol"
suggestion: | 
  Melyik szerepben volt könnyebb lenni: segítséget kérni vagy segítséget adni? Miért?
type:
  - problémamegoldó
  - kommunikációs
  - önismereti
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "papír, ceruza/toll"
keywords: 
  - problémaazonosítás
  - problémamegoldás
  - empátia
  - média
attachment: "101_pszichologus_valaszol.pdf"
---

**Instrukció 1.**: „Vannak olyan élethelyzetek, amikor szükségét érezzük, hogy problémáinkkal szakemberhez forduljunk, megkérdezzük a véleményét, segítséget kérjünk tőle. Találjatok ki egy olyan problémát, amivel egy közkedvelt fiataloknak szóló magazin „pszichológus válaszol” rovatához fordultok, és írjátok meg a segítségkérő levelet. A levél megírására 15 perc áll rendelkezésetekre.”

Papírt-ceruzát adunk mindenkinek, és 15 perc múlva összeszedjük a leveleket.

 **Instrukció 2**.: „Most képzeljétek el, hogy egy ilyen ismert lap „pszichológus válaszol” rovatának szerkesztői vagytok. Alakítsatok ki 3-4 fős szerkesztőségi csoportokat, és válasszatok ki közösen egy segélykérő levelet, majd válaszoljátok meg azt. Erre 15 percetek van.”

A csoportok képviselői felolvassák a kapott levelet és a választ, majd megvitatjuk azt. Alternatívákat keresünk, megkérdezzük a levélírót, mennyire elégedett a kapott válasszal… stb.

 **Megjegyzés**: A játék során – ha időnk engedi – több segélykérő levelet is feldolgozhatunk. Kisebb létszámú csoport esetén minden levelet egy „pszichológus” válaszol meg.

Ha a csoport szívesen szerepel, szituációs játék formában is játszhatjuk.
  
  
