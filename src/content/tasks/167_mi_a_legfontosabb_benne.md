---
title: "Mi a legfontosabb benne?"
suggestion: | 
  Mi mindentől függ, hogy kinek mikor mi a legfontosabb a párja megválasztásakor? 
  Vajon változnak ezek a szempontok az életkortól és a helyzettől függően, vagy sem?
type:
  - kommunikációs
  - önismereti
age_group:
  - 17-20 éves
time_req: "20-30 perc"
space_req: "tanteremben megvalósítható"
tool_req: "mondatokat tartalmazó cédulasorozat a diákok számának megfelelő mennyiségben, csomagolópapír, ragasztó"
keywords: 
  - párválasztás
  - értékorientáció
  - társas kapcsolatok
attachment: "167_mi_a_legfontosabb_benne.pdf"
---

# Mi a legfontosabb benne?

A tanár (a diákok számának megfelelő mennyiségben) előzetesen elkészít egy cédulasorozatot a következő mondatokkal:

* _Egyforma a kulturális hátterünk._
* _Ugyanazokat a dolgokat szeretjük csinálni._
* _Elég gazdag, jók az anyagi körülményei._
* _Jól kijövök a családjával._
* _Azonosak a barátaink._
* _Fizikailag vonzónak találom őt._
* _Hasonló a személyiségünk._
* _Nagyon szeretem őt._
* _Hasonlóak a szexuális tapasztalataink._
* _Hasonló az iskolai végzettségünk._
* _Jól kijön az én családommal._
* _Hasonlóak a jövőre vonatkozó elképzeléseink._

Minden diák kap egy sorozatot, és sorba rendezi a mondatokat annak megfelelően, hogy melyik mennyire fontos a számára akkor, amikor partnert keres / választ. A megfelelő számot (1-tõl -12-ig) mindenki ráírja a cédulára, s bedobják azokat egy dobozba.

Ezután sorszámok szerint szétválogatják a cédulákat, és felragasztják azokat egy nagy lapra – az első helyre téve minden 1-es számmal jelölt mondatot, a másodikra a 2-eseket és így tovább.

Mindenki megnézi az értékválasztások közös tablóját, és hangosan megfogalmaz egy-egy érvényes állítást a kialakult sorrenddel kapcsolatban.
  
  
