---
title: "Gólya és a békák"
suggestion: | 
  Hogy éreztétek magatokat a játékban?
  Mi volt könnyebb számotokra: békának vagy gólyának lenni?
  Hogyan kellett a békáknak / gólyáknak taktikázniuk?
  Mi a játék tanulsága?
type:
  - energetizáló
  - együttműködési
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "szabad térben megvalósítható"
tool_req: ""
keywords: 
  - kooperáció
attachment: "92_golya_es_bekak.pdf"
---

A gyakorlat menete:

A kijelölt terület egyik felén felállnak a békák, egy játékost kiválasztunk gólyának. A békák a következő versikét mondják:

\-„Gólya, gólya, gilice,

kell-e béka pecsenye?

Rajta hát, itt van már,

fogj magadnak egy békát!”

Az utolsó szó elhangzásakor a békák megpróbálnak átszaladni a pálya másik felére, a gólya igyekszik megérinteni közülük annyit, amennyit csak bír. Ők is gólyák lesznek, kezet fogva beállnak a sorba. Így egyre kevesebb béka lesz, és az ő dolguk is egyre nehezebb lesz. Itt már érdemes taktikázni, kihasználni a gólyák mozgását, esetleges ügyetlenkedéseit. Az utolsó (utolsó kettő) játékos a győztes, hiszen szabad fogó keze csak a sor két szélén álló gólyáknak van.

Szabályok:

* a gólyák sora nem szakadhat át
* a békák át is bújhatnak a gólyák összefogott keze alatt
* a béka a sort nem szakíthatja át

Megjegyzés: kisebbeknél váltogathatjuk a mozgásformákat, mert őket könnyebb bevonni így a játékba. Például a gólya egyik lábán (fél lábán) ugrálva közlekedik, a béka békeügetésben stb.
  
  
