---
title: "Empatikus vita"
suggestion: | 
  Mi volt számotokra a legnehezebb a gyakorlatban? 
  Mennyire gyorsan sikerült reagálnod az érintésre? Könnyen, vagy nehezen ment a nézőpontváltás?
  Mit volt nehezebb eltalálnod: a mögötted ülő véleményét, vagy az érveit? Van-e objektív megoldása szerinted a lezajlott vitának? Van-e objektív válasz a feltett kérdésekre?
  Hallottál-e új érvet, amire eddig még nem gondoltál?
  Mennyire érzed hasznosnak, hogy másnak a szemszögéből kellett érvelned?
type:
  - kommunikációs
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "A résztvevők létszámának megfelelően kettős körbe helyezett székek."
keywords: 
  - kooperáció
  - önismeret
  - én-hatékonyság
  - belső erőforrások
  - értékorientáció
  - empátia
  - elfogadás
  - bizalom
  - tolerancia
  - verbális kommunikáció
  - egymásrautaltság
  - konfliktuskezelés
  - reflektivitás
  - problémaazonosítás
  - elemzés
  - értékelés
attachment: "219_empatikus_vita.pdf"
---

A résztvevők kettős körben ülnek, minden belső körben ülő résztvevő mögött, a külső körben ül a párja, akinek a véleményét képviselnie kell a vitában anélkül, hogy azt megbeszélnék. A gyakorlat lényege, hogy a belső kör valamilyen - nem egyértelműen megítélhető - témában (ahol vannak a játékvezető által mondott állítás mellett és ellene is érvek) vitát folytat.

A vita a belső körben megkezdődik, de minden belső körös résztvevőnek figyelnie kell a külső körben mögötte elhelyezkedő párja által neki adott jelzésre. Ha a párja a bal vállára helyezi a bal kezét, akkor egyetért az elhangzottakkal, tehát mondhatja tovább. Ha a jobb vállára is ráhelyezi a párja a jobb kezét, akkor az érvelésével is egyetért. Ha nincs a bal vállán kéz, akkor - saját meggyőződésétől függetlenül - meg kell változtatnia véleményét, és ha nincs a jobb vállán kéz, akkor újabb érveket kell felsorakoztatnia a vitában.

A vita addig tart, amíg a belső körben mindenki mindkét vállán kéz van, azután egy újabb játékvezetői állítás kapcsán szerepet cserél a két kör, azaz a párok.

Javasolt témák:

* Az iskolában teljesen felesleges a házi feladat/házirend.
* A hagyomány a fejlődés akadálya.
* Az osztály véleményével szembeszegülni felesleges.
* Nem minden csoporttag egyformán fontos.
* A pályamódosítást a kényszer szüli.
  
  
