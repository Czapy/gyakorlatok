---
title: "Vaksor kártyával"
suggestion: | 
  Hogyan próbáltad kommunikálni a számodat a többiek felé?
  Hogyan alakult a csoport stratégiája?
  Mi volt frusztráló a feladatban?
  Milyen érzés volt bekötött szemmel lenni?
  Hogyan hatot a te teljesítményedre a többiek viselkedése?
type:
  - problémamegoldó
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: ""
tool_req: "pakli kártya, szembekötő kendők"
keywords: 
  - kooperáció
  - kommunikáció
  - problémamegoldás
  - bizalom
  - szabályalkotás
attachment: "269_vaksor_kartyaval.pdf"
---

**A játék előkészítése:** Vegyük ki a figurákat ábrázoló lapokat, majd keverjük meg a paklit.

 **A játék menete:**

Minden játékos vegyen el egy kártyát, nézze meg és tegye a zsebébe. Ne árulják el, hogy mit húztak. Kössük be a játékosok szemét. A feladatuk, hogy a lapok számozása szerint a legalacsonyabb laptól a legmagasabbig sorba álljanak bekötött szemmel, beszéd nélkül. Nem beszélhetnek meg közös stratégiát, mielőtt hozzákezdenek. Mondjuk el nekik, hogy ellenőrizzék a megfelelő sorrendet, mielőtt a tevékenységnek vége.

Általában a csoport tagjai egy darabig össze-vissza járkálnak a térben, ameddig valaki rá nem jön, hogy valamilyen hanggal (dobogással, tapssal, csettintéssel) adja tudtul a társainak, hogy mi az ő száma. Ezt lassanként a többiek is átveszik.

Ha túl sokáig tart, hogy a csoport erre rájöjjön, akkor lehetőséget adunk arra, hogy egyeztessék a stratégiát.
  
  
