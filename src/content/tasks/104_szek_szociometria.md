---
title: "Szék szociometria"
suggestion: | 
  Amikor elhelyezkedtek, megérintjük egyesével mindenki vállát. Ezt követően mond egy szót vagy mondatot a testhelyzetéről, pozíciójáról.
type:
  - dramatikus
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "szék"
keywords: 
  - önismeret
attachment: "104_szek_szociometria.pdf"
---

# Szék szociometria

Ez a gyakorlat jól alkalmazható olyan csoportfoglalkozáson, ahol egy témát szeretnénk feldolgozni (pl.: droghasználat, pályaorientáció)

 **Instrukció**: „ A kör közepén lévő szék legyen most a szenvedély, azt szeretném, hogy mindenki helyezkedjen el tőle olyan távolságra és vegyen fel olyan testtartást, ami kifejezi a saját viszonyát a szenvedélyekhez. Az egész termet használhatjátok, kipróbálhattok több pozíciót is, végül maradjatok abban a helyzetben, ami számotokra a legkifejezőbb.”

Az instrukció után megvárjuk, hogy mindenki elhelyezkedjen.

Megkérjük a csoporttagokat, hogy egyenként egy-két szóval fogalmazzák meg a térben megjelenített viszonyt.

 **Variáció**: Természetesen választhatunk más hívószót is, a csoport összetételétől és a csoport fő témájától függően. Lehet ez a szó tágabb (mint pl. az egészség), de lehet szűkebb is (mint a szenvedélybetegség vagy drogok).

Ezt a gyakorlatot nem csak a csoportfoglalkozás elején, hanem a végén, a záró kör előtt is meg lehet ismételni, amennyiben kíváncsiak vagyunk, hogy milyen változások történtek a csoport tagjaiban, illetve amikor egy általunk érzékelt változást szeretnénk megerősíteni azzal, hogy megfogalmaztatjuk.
  
  
