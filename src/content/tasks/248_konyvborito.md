---
title: "Könyvborító"
suggestion: | 
  Hogy tetszenek az elkészült könyvborítók?
  Könnyen vagy nehezen sikerült az egyes csoportokon belül egyezségre jutni a könyv témáját, címét illetően?
  Milyen munkamegosztással készült az ismertető? És a b
  Mik voltak azok a pontok, amiknél nem tudtak egyezségre jutni?
  Kinek milyen szerep volt a feladat során? Ki hogyan érezte magát?
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "A/3-as lapok, íróeszközök, színes ceruzák, filctollak"
keywords: 
  - kooperáció
  - önkifejezés
  - kommunikáció
  - közös alkotás
attachment: "248_konyvborito.pdf"
---

# Könyvborító

5-6 fős kiscsoportokban célszerű elvégezni a gyakorlatot. Minden csoport kap egy A/3-as lapot.

 **Instrukciók** (az egyes instrukciók között tartsunk annyi szünetet, hogy a csoportok végre tudják hajtani az adott feladatot)

Hajtsátok félbe a lapot, majd balról és jobbról is hajtsatok be egy kb. 15 cm-t csíkot. Így olyan területet kaptok, mintha egy könyv borítója és kihajtható fülei lennének.

Képzeljétek el, hogy egy kisváros utcáján haladtok, ami tele van üzletekkel, és egyszer csak egy könyvesboltot pillantotok meg, amelynek kirakatában észrevesztek egy könyvet, melynek az adott csoport a szerzője.

Találjátok ki, hogy vajon miről szól ez a könyv! Mi a témája? Adjatok neki címet!

Írjatok közösen egy ismertetőt a könyvről a lap bal fülére. Gondoljatok arra, hogy ez alapján a kis ismertető alapján fogják a leendő olvasók megvásárolni a könyvet.

Írjatok ismertetőt a könyv szerzőjéről, tehát az adott csoportról a lap jobb fülére.

Tervezzétek meg a könyv borítóját!

Miután elkészültek a könyvborítók, körbeadják azokat, hogy a többi csoport is megnézhesse.
  
  
