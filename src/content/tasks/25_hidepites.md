---
title: "Hídépítés"
suggestion: | 
  Hogy éltétek meg a gyakorlatot?
  Mi okozott nehézséget számotokra?
  Mi volt könnyű a gyakorlatban?
  Hogyan ítélitek meg a szóvivőtök munkáját? Ti mit tettetek volna másképpen?
  Miért sikerült (nem sikerült) ilyen könnyen a feladatot megoldani?
  Hogyan kezdtétek el a munkát? Most mit tennétek másképpen?
  Nehéz volt-e megérteni a másik csapat tervét, gondolkodását?
  Ti milyennek ítélitek meg a saját munkátokat, a másik csapat munkáját?
  Mit tanultatok ebből a feladatból?
type:
  - problémamegoldó
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Papírlapok, vastagabb kartonok, WC guriga, esetleg dobozok, gyógyszeres dobozok, fiolák Gémkapcsok, ragasztók, tűzőgépek Mindenből ugyanannyi és ugyanolyan alakú, formájú, mennyiségű szükséges"
keywords: 
  - kooperáció
  - problémakezelés
  - egymásrautaltság
  - csoportszerepek
attachment: "25_hidepites.pdf"
---

# Hídépítés

A csoportot két csapatra osztjuk. A feladat: megépíteni mindkét csapatnak egy híd egyik felét úgy, hogy a gyakorlat végén a két félhídnak össze kell érnie, és egy kis játékautót át kell tudni gurítani az egyesített hídon.

A csapatok szóvivőket választanak. Öt perc munka után a szóvivők találkozhatnak és egy percben egyeztethetik a munkát. Három megbeszélés után adunk még öt percet, majd véget ér az építés. Összeillesztjük a fél hidakat, és átgurítjuk rajta az autót.

A további időben feldolgozzuk a gyakorlatot.

Szabályok:

* A csapatok nem láthatják egymás munkáját! A termet tehát ennek megfelelően rendezzük át.
* A szóvivők nem készíthetnek rajzot, nem vihetnek semmilyen ábrát a megbeszélésükre
* A két csapat semmilyen formában nem kommunikálhat egymással
  
  
