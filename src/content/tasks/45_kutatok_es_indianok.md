---
title: "Kutatók és indiánok"
suggestion: | 
  Mi volt a nehézség a gyakorlatban?
  Hogyan sikerült megoldani a felmerülő problémákat?
  Hogyan érezték magukat a kutatók?
  Hogyan érezte magát a törzsfőnök, a tolmács és az indiánok?
  Mi lehet a gyakorlat tanulsága?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: ""
keywords: 
  - kooperáció
  - kommunikáció
  - problémakezelés
  - problémamegoldás
attachment: "45_kutatok_es_indianok.pdf"
---

Az osztály két részre kell osztani. Az egyik fele lesz a kutatók csoportja, a másik pedig az indiánoké.

Az indiánok bent maradnak a teremben, míg a kutatók kimennek a teremből.

Mindkét fél megkapja a saját instrukcióját.

Az indiánok instrukciója:

 _Egy kutatókból álló csoport érkezett a törzsetek mellé. Nem tudni, hogy mi a céljuk, elképzelhető, hogy ellenséges szándékkal jöttek. A törzsfőnök két óra múlva ígérte meg, hogy fogadja őket, a törzs tagjai között van egy tolmács is, aki beszéli a kutatók nyelvét is, ő lesz a közvetítő a két fél között._

 _A külvilág nem tudja, hogy ki a törzsfőnök, és az a hír járja, hogyha valaki nem hozzá intézi szavait, akkor az halállal lakol tettéért._

 _A kutatókkal való megbeszélés során bármikor tanácskozhat a törzsfőnök társaival, bármikor elküldheti a kutatókat, viszont mindezt, csak halandzsa nyelven teheti meg._

 _A törzs dönthet úgy, hogy engedelmeskedik a kutatóknak, de dönthet másként is._

 _Döntsétek el magatok között, hogy ki lesz a tolmács és ki lesz a törzsfőnök._

A kutatók instrukciója:

 _Azért érkeztetek ide a törzshöz, mert a rák ellenszere után kutattok, és a törzs területén nő egy nagyon ritka és értékes növény, amelynek a levele a rák ellenszerének alkotóeleme._

 _Már az egész világot beutaztátok, hogy megtaláljátok ezt a növényt, és egy hírforrásból tudjátok, hogy itt terem, amit kerestek._

 _A törzsről az a hír járja, hogy nem valami barátságosak._

 _A törzs tagjai között van egy tolmács, aki beszéli a nyelveteket, így ő lesz a közvetítő a két fél között. Nem tudjátok, hogy melyik a törzsfőnök, pedig fontos, hogy hozzá kezdjetek el beszélni, mert ha nem, akkor akár meg is halhattok._

 _Próbáljatok meg előnyös üzletet kötni a törzsfőnökkel._

 _Döntsétek el a stratégiát, illetve válasszatok vezetőt magatok közül!_
  
  
