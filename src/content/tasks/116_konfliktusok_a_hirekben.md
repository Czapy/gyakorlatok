---
title: "Konfliktusok a hírekben"
suggestion: | 
  Miért vannak konfliktusok a világban? 
  Mi közünk van nekünk a világ más részein kialakuló konfliktusokhoz? 
  Mi az oka annak, hogy sokszor nehéz megtalálni a konfliktusok békés feloldásának módjait?
type:
  - problémamegoldó
  - kommunikációs
  - együttműködési
age_group:
  - 17-20 éves
time_req: "30 percnél több"
space_req: "tanteremben megvalósítható"
tool_req: "internet, számítógépek, nyomtató, papír (vagy: újságok, folyóiratok), ollók, csomagolópapír vagy parafa tábla, ragasztó vagy kitűzők"
keywords: 
  - konfliktuskezelés
  - kritikai gondolkodás
  - értékelés
  - jelenismeret
  - reflektivitás
attachment: "116_konfliktusok_a_hirekben.pdf"
---

# Konfliktusok a hírekben

A tanár olyan aktuális közéleti eseményeket említ, amelyek jól példázzák, hogy milyen sokféle konfliktus közepette élünk.

3-4 fős csoportok alakulnak. A világháló vagy újságok felhasználásával konfliktusokat bemutató cikkeket keresnek a sajtóban. Főcímeket, rövid kiemeléseket és képeket gyűjtenek (nyomtatnak és/vagy vágnak ki) a hírekből. A nyersanyagból egy közös nagy konfliktus-kollázs készül (csomagolópapírra ragasztva vagy parafa táblára tűzve).

A munka befejezését követően a kis csoportok kiválasztanak egy eseményt a tablóról, amiről úgy érzik, hogy van lehetőség a békés feloldására – és kitalálnak hozzá egy ilyen befejezést. A szóvivők megosztják a kis csoportokban született ötleteket az egész közösséggel.
  
  
