---
title: "Metró az alagútban"
suggestion: | 
  Hogy éltétek meg a gyakorlatot?
  Miért éppen ebben a sorrendben álltatok fel?
  Miért éppen ezt a taktikát választottátok?
  Milyen érzés volt? Ti milyennek láttátok belülről? 
  A megfigyelő milyennek látta kívülről?
  Mi okozott problémát? Miért (nem) sikerült?
  Hogyan lehetett volna másképpen (gyorsabban) végrehajtani?
  Milyen tanulságot lehet levonni a „játékból”?
type:
  - problémamegoldó
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "5-10 db WC-papír guriga vagy ugyanennyi A4-es papírlap, egy könnyű labda, mely belefér a hengerekbe (például pingpong-labda), két szék vagy asztal, pad"
keywords: 
  - kooperáció
  - problémakezelés
  - egymásrautaltság. teljesítmény
attachment: "50_metro_az_alagutban.pdf"
---

# Metró az alagútban

Feladat: a kiindulási helyről (pad) eljuttatni a metrót (labdát) a célállomásra (másik padig) úgy, hogy „nem siklik ki”, azaz nem esik le a földre. A labdának az alagútban kell haladnia. Papírlapok esetében nehezebb a feladat, mert akkor a hengert is a csapatoknak kell menet közben kialakítaniuk.

A játék kezdetekor az indító játékos helyezi bele a labdát az első hengerbe, utána neki is fognia kell egy alagút darabot. Figyeljünk arra, hogy a játékosok számánál 2-3 darabbal kevesebb eszköz legyen, illetve arra is, hogy a megteendő távolság ne legyen nagyon nagy, mert könnyen unalmassá válhat a játék.

Tapasztalataim alapján 10 résztvevő esetében 4-5 m távolság az ideális, mert elég hosszú, ugyanakkor elég kevés hely marad az együttműködésre. Ha valaki nem szeretne részt venni a játékban, akkor legyen külső megfigyelő.

Szabályok:

* Mindenki csak a papírhengert foghatja.
* A játékban mindenkinek részt kell vennie, azaz nem oldhatja meg a csapat létszámánál kevesebb játékos a gyakorlatot.
* Ha leesik a labda, akkor elölről kell kezdeni.

Teljesítésnek számít, ha a labda eléri a célállomás vonalát.
  
  
