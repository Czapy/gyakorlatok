---
title: "Bizalomfolyosó"
suggestion: | 
  Kellett-e lassítani a folyosóban? Ha igen miért? Volt aki nem lassított?
  Milyen érzés volt azoknak, akik a folyosót alkották?  
  Kerültetek-e már olyan helyzetbe, amikor vakon meg kellett bízni a társaidban? Idézzetek fel ilyen eseteket a következményekkel együtt.
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: ""
tool_req: ""
keywords: 
  - bizalom
  - egymásrautaltság
attachment: "134_bizalomfolyoso.pdf"
---

# Bizalomfolyosó

A csoportot két részre osztjuk, két oszlopot alkotnak egymástól kb. 80 cm távolságra. A két oszlop közötti folyosó lesz a bizalom folyosója. A folyosóban lévő emberek maguk előtt, vállmagasságban kinyújtják a kezüket.

Az önkéntes résztvevő kb. 15 méterre a csoporttól helyezkedik el. Amikor készen áll a feladatra, megkérdezi a csoporttól: „Futhatok?”, a csoport, ha készen áll, válaszol: „ Igen, készen állunk!”. Ekkor a játékos elkezd futni a folyosó felé, egyre gyorsuló tempóban. A folyosót alkotó játékosok felemelik a kezüket, amikor közeledik hozzájuk a társuk. A csoport minden tagja kipróbálhatja a feladatot.
  
  
