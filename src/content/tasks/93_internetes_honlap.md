---
title: "Internetes honlap"
suggestion: | 
  Amennyiben nyitva maradnak problémák, illetve megválaszolatlanok fontos kérdések, lehetőséget kell teremteni a folytatásra, a szálak elvarrására.
type:
  - kommunikációs
  - önismereti
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "nagyalakú papír, ceruza, filctoll, színes papír, olló, ragasztó"
keywords: 
  - önkifejezés
  - értékorientáció
  - érdeklődési irány
  - online kommunikáció
  - média
attachment: "93_internetes_honlap.pdf"
---

# Internetes honlap

**Instrukció**: „Képzeljétek el, hogy egy fiataloknak szóló internetes honlap szerkesztői vagytok, készítsétek el a honlap főoldalát, amelyből kiderül, hogy milyen témában fordulhatnak hozzátok információért, segítségért a fiatalok.”

Megkérjük a csoportot, hogy alakítsanak ki 4 fős kiscsoportokat.

Papírt, filctollat, esetleg színes lapokat, ollót, ragasztót adunk a csoportoknak. 10 percet kapnak, hogy elkészítsék a honlapjukat, majd kifüggesztjük a teremben, ahol mindenki megnézheti ezeket.

Azután megkérünk mindenkit, hogy egy általa kiválasztott honlaphoz írjon egy tanácskérő levelet, kérdést, problémafelvetést. (ehhez kis lapokat kap mindenki, amiket végül odaragasztunk a választott honlap alá).

Összeülnek a szerkesztő bizottságok, és minél több, lehetőleg minden levelet megválaszolnak.

A kérdéseket megfogalmazó, illetve problémákat felvető kiscsoportok megkapják a válaszokat, és kiválasztják ezek közül a legérdekesebbet, amit az egész plénum előtt felolvasnak.
  
  
