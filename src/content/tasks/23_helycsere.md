---
title: "Páros helycsere"
suggestion: | 
  Hogyan választottatok szóvivőt?
  Kik voltak az ötlethozók? 
  Mindenkinek az ötletét kipróbáltátok?
  Hogyan választottatok stratégiát?
  Csalt valaki?
  Pontosan becsültétek meg az időt?
  Gyorsabban is meg tudnátok csinálni? Mi kellene ahhoz?
  Túl- vagy-alulteljesítettétek a kitűzött célt?
type:
  - problémamegoldó
age_group:
  - 14-16 éves
  - 17-20 éves
time_req: "30 percnél több"
space_req: ""
tool_req: "2 darab kötél – egy rövidebb és egy hosszabb"
keywords: 
  - kooperáció
  - csoportszerepek
  - szabályalkotás
  - problémamegoldás
  - teljesítmény
  - csoportcél
attachment: "23_helycsere.pdf"
---

# Páros helycsere

A rövidebb kötelet a földre tesszük úgy, hogy kört formázzon (kb. fél méter átmérőjű a kör). A csoport körbe áll a kör körül. 10-12 méternyi kötéllel egy külső határvonalat is kialakítunk. A feladat páros számú résztvevőt igényel, így ha páratlanul van a csoport, egy valaki mérheti az időt.

A feladat az, hogy a résztvevők párokban helyet cseréljenek a velük szemben álló emberrel úgy, hogy a helycsere közben az egyik lábukat le kell tenniük a belső körben. Mindezt a lehető leggyorsabban kell megcsinálni a kötél, vagy a másik ember érintése nélkül.

A csoportnak öt utasítást adunk:

1. Határozzátok meg a csoport által használt módszert!
2. Határozzátok meg, hogy mennyi idő alatt tud helyet cserélni mindenki a csoportból!
3. Határozzátok meg a csoport által elfogadható hibaszázalékot!
4. Határozzátok meg, hogyan figyelitek, és hogyan jegyzitek meg a hibázásokat!
5. Válasszatok egy szóvivőt!

10 perc gyakorlás után a szóvivő bemutatja a módszert és mindazt, amibe megegyeztek. Majd bemutatják a gyakorlatot.
  
  
