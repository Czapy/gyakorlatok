---
title: "Kártyás csoportosulás"
suggestion: | 
  Nehéz volt nem megnézni a kártyádat? Miért?
  Hogyan segítettek  a csoport tagjai egymásnak?
  Milyen érzés volt, amikor végre megtaláltad a helyed?
type:
  - ismerkedő
  - kommunikációs
age_group:
  - 14-16 éves
  - 17-20 éves
time_req: "maximum 5 perc"
space_req: "tanteremben megvalósítható"
tool_req: "egy pakli kártya"
keywords: 
  - Nonverbális kommunikáció
  - kooperáció
  - szabálykövetés
  - problémamegoldás
attachment: "243_kartyas_csoportosulas.pdf"
---

# Kártyás csoportosulás

**A játék menete:** Mindenki kapjon egy kártyát, de nem nézheti meg. Amikor minden játékos megkapta a kártyáját, kifelé fordítva maga előtt kell tartania. A játékosok a csoportvezető által mondott szempontok szerint csoportosulnak. A feladat közben a játékosok nem szólalhatnak meg.

* Csoportosuljanak a kártyájuk színe (piros, fekete) szerint.
* 4 csoportba helyezkedjenek el a kártya színe szerint (pikk, treff, kör, káró)
* Forma szerint csoportosuljanak (szám és alak)
* Párokat alakítsanak a forma és a szín (piros, fekete) számít
* Csináljanak egy sort, számít a szín és a számok sorrendje

 **További lehetőségek:** két csoportosulás között lehet feladat, hogy találkozzanak, üdvözöljenek 5 másik embert.
  
  
