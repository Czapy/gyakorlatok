---
title: "Kártyakör"
suggestion: | 
  Mennyire voltál sikeres ebben a feladatban?
  Volt-e valami bonyodalom abban, hogy neked hol is kell éppen lenned?
  Hogyan hatott az idő a csoport és a te teljesítményedre?
type:
  - problémamegoldó
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: ""
tool_req: "kötél, stopperóra, pakli kártya"
keywords: 
  - kooperáció
  - kommunikáció
  - rivalizálás
  - problémamegoldás
  - problémaazonosítás
attachment: "242_kartyakor.pdf"
---

# Kártyakör

**A játék előkészítése:** Két kört alakítsunk ki kb. 6-7 méterre a kezdővonaltól. A két körben két különböző formát szórjunk szét, egymástól egyenlő távolságra, képpel felfelé.

 **A játék menete:**

A játékosok a kezdővonal mögött állnak. Mondjuk el a csoportnak, hogy egyetlen eszközt sem lehet megmozdítani. A csoportot osszuk két egyenlő számú csoportra. Egyik csoporté az egyik forma (pl.: kör), a másiké a másik (pl.: pikk).

Rajtra mindkét csoport odamegy a saját köréhez, és mindenkinek egyenként meg kell érintenie valamennyi kártyát sorban, az ásztól a királyig. Csak egy ember léphet be a körön belülre. Ha ketten lépnek be, a feladatot újra kell kezdeniük.

Cél: Az egész csoportnak ( a két csoport) kell a lehetséges legrövidebb időn belül teljesíteni a feladatot. Így, amikor az utolsó játékos átért a kezdővonalon, akkor nyomjuk le a stopper órát. Tervezésre korlátlan idejük van a kezdővonal mögött – ez nem jelenti, hogy nem tölthetnek el próbaidőt a körök mellett (de ezt ne mondjuk el nekik előre).

A gyakorlat behívja a versengést, de a csoport akkor lesz igazán sikeres, ha a csapatok megosztják egymással gondolataikat a legrövidebb idő elérésének módjairól.

 **Lehetőségek**: Nagyobb kihívás lehet, ha két formát rakunk mindkét körbe. Ha nagyobb a csoportunk, létrehozhatunk még egy kört.
  
  
