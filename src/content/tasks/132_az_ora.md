---
title: "Az óra"
suggestion: | 
  Ki mit gondol az idő szerepéről az életünkben?
  Be tudjátok jól osztani az időtöket? Mi az ilyenkor, ami tőled függ? Mi mindent kell szem előtt tartani, amikor időbeosztást csináltok? 
  Mit érzel olyankor, amikor hosszú ideig kell várakozni valahol (orvosi rendelőben, hivatalban, vonatpénztárnál stb.)? 
  Mit érzel olyankor, amikor nem halad olyan gyorsan a sor, mint ahogyan szeretnéd? Miért lesz az ember ilyen esetben türelmetlen? Vannak olyan esetek, amikor a türelmetlenség  jogos? Keressetek ilyeneket!
type:
  - energetizáló
  - lazító
  - együttműködési
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: "tanteremben megvalósítható"
tool_req: "jelölő tárgy"
keywords: 
  - kooperáció
  - egymásrautaltság
  - szabálykövetés
attachment: "132_az_ora.pdf"
---

# Az óra

A játékosok körben állnak, fogják egymás kezét. Megjelölünk a kör kerületén a földön egy pontot egy tárggyal, hogy ez a 12 óra.

Az első feladata a csoportnak, hogy amilyen gyorsan csak lehetséges az óramutató járásával megegyező irányba haladva, a játékvezető által meghatározott időponthoz érjenek. (pl. 6 óra, az 180 fokos elmozdulást jelent).

 **Variáció**

A csoportnak a meghatározott időhöz kell állnia, de azonnal vissza is kell érnie az eredeti pontra.

A csoportnak a játékvezető mond időpontokat, a csoportnak ennek megfelelően kell ide-oda mozognia (9 óra, 6 óra, 13 óra stb.)
  
  
