---
title: "Kezek  – Ismered önmagad?"
suggestion: | 
  Milyen érzés volt társad véleményét olvasni?
  Egyetértesz-e az olvasottakkal?
  Neked más-e a véleményed?
  Ha igen, akkor szerinted mi okozhatja az eltérést? Kinek van igaza?
  Megtudtál magadról valami újat?

age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "kartonpapír vagy rajzlap, ceruza, toll, olló, kendő vagy kisebb anyagdarab"
keywords: 
  - önismeret
  - társismeret
attachment: "246_kezek.pdf"
---

# Kezek – Ismered önmagad?

A tanulók a kialakított csoportokban körbe ülnek. A gyerekek körülrajzolják az egyik kezüket. A kezet kivágják, és egyik felére ráírják a nevüket, majd elrejtik a kendő alatt.

Mindenki kihalász egy kéznyomatot (ha a sajátját húzta, akkor visszateszi és húz egy másikat). A kéznyomatra felírja a név gazdájának egy-két tulajdonságát oda, ahol a név áll, majd visszateszi a kendő alá.

Figyelmeztessük a gyerekeket, hogy jól gondolják meg, mit írnak – kerüljük el társunk megbántását.

Ha ez a veszély fennáll, akkor kössük ki, hogy csak pozitív tulajdonságot lehet felírni..

Mindenki megkeresi a saját kéznyomatát – még nem olvashatja el – megfordítja, és a másik oldalra saját magára jellemző tulajdonságokat ír fel.

Végül megfordítják a nyomatokat, és elolvassák társuk véleményét.
  
  
