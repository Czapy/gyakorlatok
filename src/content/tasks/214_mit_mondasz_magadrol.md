---
title: "Mit mondasz magadról?"
suggestion: | 
  Megtudtál valami újat a társaidról? Volt, ami meglepett?
  Milyen érzés volt ennyi mindent  megosztani önmagadról a többiekkel?
type:
  - ismerkedő
  - kommunikációs
  - önismereti
age_group:
  - 12-13 éves
  - 14-16 éves
time_req: "10-20 perc"
space_req: "tanteremben megvalósítható"
tool_req: "egy pakli kártya"
keywords: 
  - kommunikáció
  - önismeret
  - önkifejezés
attachment: "214_mit_mondasz_magadrol.pdf"
---

**Játék menete:** Osszunk mindenkinek egy kártyát. Kérjük meg a csoport tagjait, hogy osszanak meg annyi információt magukról, amennyi a kártya értéke – pikk 4, akkor 4 információt osszon meg. Ha témát is adunk meg, sokkal specifikusabb lesz az információ-megosztás. (pl. mit szeretsz csinálni, hova utaznál el szívesen?). A kérdések után kérjük meg a résztvevőket, hogy a csoportokon belül cseréljenek kártyát, így különböző körökben különböző mennyiségű információt kell megosztaniuk.

**További lehetőségek:** Lehetőség, hogy a csoportból valakit megkérek arra, hogy válaszoljon a kérdésemre. Például nálam van a pikk 4-es, s azt mondom Istvánnak: Mondj 4 dolgot a szobádról! Utána István kérdez a saját számának megfelelően valakitől a csoportból.

**Variáció**: Hagyjuk a magas lapokat a pakliban. Az alakoknak 10, az Ásznak 1 vagy 11 az értéke. Ezzel rákényszerítjük a csoportot a több információ megosztására.
  
  
