---
title: "Celeb interjú"
suggestion: | 
  A gyakorlat célja, hogy a csoport tagjai egymásra hangolódjanak, csoportkohézió, csoportidentitás megteremtése. Egymás mélyebb megismerése. 
  Visszajelzés:
  melyik kérdésre volt könnyebb válaszolni, az előre kapott kérdésekre, vagy amelyeket a csoporttagok saját maguk írtak? 
  hogyan tudják ezt alkalmazni az életpályás, vállalkozó ismeretes foglalkozásokon?
type:
  - kommunikációs
  - együttműködési
age_group:
  - 17-20 éves
time_req: "10-20 perc"
space_req: "tanteremben megvalósítható"
tool_req: "előre megírt kártyák, post-it, tollak"
keywords: 
  - kommunikáció
  - empátia
  - kooperáció
  - csoportkohézió
  - kérdezéstechnika
attachment: "203_celeb_interju.pdf"
---

Az alapcsoportok húznak egy-egy kártyát, melyen előre megírt kérdések szerepelnek („Eddigi életedből mire vagy a legbüszkébb?” „Ha megihatnál egy varázsitalt, melytől 150 évig élhetnél, meginnád-e?” „ Ha nyernél a lottón egy nagyobb összeget, mit vennél belőle?” stb.) Minden csoporttag felteszi a húzott kérdést, és az asztalnál ülők válaszolnak rá. A kérdésfeltevő is válaszol a saját kérdésére. Majd a következő csoporttag teszi fel a kérdést, és arra válaszol mindenki.

Ha megtörtént az „irányított interjú”, akkor mindenki egyénileg a post-itre ír két kérdést, amit feltenne a csoportjában ülő tagoknak. Mikor kész a két kérdés, a pos-itot jobbra továbbadja a szomszédjának. Mindenki felolvassa a két kérdést, és válaszol rá. Ha ez megtörtént, akkor megint jobbra adják, válaszolnak, amíg vissza nem ér ahhoz, aki írta a kérdéseket.
  
  
