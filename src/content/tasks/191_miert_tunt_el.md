---
title: "Miért tűnt el?"
suggestion: | 
  Vannak-e olyan szakmák, amelyek biztosan nem fognak megszűnni? Miért?
  Mit tehet az, aki olyan szakmát tanult, ami iránt ma már nincs kereslet?
type:
  - problémamegoldó
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "foglalkozáskártyák"
keywords: 
  - jelenismeret
  - reflektivitás
  - társadalmi folyamatok
  - munkaerőpiac
  - pályák – pályakörök
attachment: "191_miert_tunt_el.pdf"
---

Előkészítés: a tanár (vagy valamelyik diák) olyan kártyákat készít, amelyekre régi szakmák, illetve foglalkozások neveit írja rá (Pl. szatócs, suszter, kerékgyártó, cipész, nyerges, bőrös, borbély, számadó, fazekas, drótostót, varga, kádár, tímár, csizmadia, ószeres, szűcs, bognár, jeges, kefekötő, kötélverő, vincellér stb.)

Mindenki húz egy kártyát, és elmondja, hogy szerinte mit csinált az adott foglalkozás képviselője. Ha nem tudja, a többiek (vagy a tanár) segítenek neki.

Ezután 3-4 fős csoportok alakulnak, s arra keresnek választ, hogy vajon miért szűntek meg mára a kártyáikon szereplő foglalkozások, illetve szakmák. Azt is átgondolják, hogy vajon nyomtalanul tűntek-e el, vagy új változatban a helyükbe lépett valami más.

A szóvivők ismertetői után a diákok megpróbálják általános formában megfogalmazni, hogy miért szűnnek meg idővel bizonyos szakmák. Utána az alábbi kérdések mentén folytathatják a beszélgetést.

(Lehetséges folytatás: a tanulók információkat gyűjthetnek az internetről a kevésbé ismert foglalkozásokra vonatkozóan.)
  
  
