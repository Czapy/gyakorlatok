---
title: "Eiffel-torony"
suggestion: | 
  Mi okozott nehézséget a játékban?
  Mi a játék tanulsága?
  Mit éltetek át a játék során?
  Hogyan tudtatok együttműködni?
  Miért azt a taktikát választottátok?
  Működött? Ha nem vált be, akkor mi lehetett az oka?
  Mit tennétek most másképpen?
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Egy/két csomag kockacukor, csapatonként egy lap"
keywords: 
  - kooperáció
  - önismeret
  - társismeret
attachment: "283_eiffel_torony.pdf"
---

A gyakorlatot játszathatjuk párokban vagy kiscsoportokban is, attól függően, hogy mi a konkrét célunk a gyakorlattal. A párok/ csoportok feladata az, hogy piramist építsenek a kockacukrokból: alapja 3x3, arra 2x2, majd a közepére egymás tetejére kerül 5 db kockacukor. A cukrokat kiszámolva (páronként 26 db – tehát két rontás lehetséges) dobozban adjuk oda, hogy már a kivétele is együttműködést igényeljen.

Adjunk 5 percet a taktika megbeszélésére!

Szabályok

* Mindegyik gyerek csak egy ujját használhatja a cukor megemeléséhez
* a leesett cukrot nem lehet felhasználni, tehát „megmenteni”
* a tornyot kijelölt helyre, a lap közepére kell megépíteni

Változatok:

* A gyakorlatot játszathatjuk időre (vagy elég kockacukor esetén megépíthetik a legmagasabb tornyot)
* A gyakorlatot játszathatjuk úgy is, hogy kijelölünk célasztalokat, amelyekre építkezni kell – a lényeg, hogy a cukor és a célasztal távol legyen egymástól. Ha párokkal játszatjuk, akkor nehezebb a gyakorlat, hiszen oda kell figyelni a többi párra is, hogy elkerüljük az ütközéseket
* Cukor helyett játszathatjuk műanyagpoharakkal: ekkor a piramis alja 4 pohár, rajta 3,2,1\. Egy befőttes gumi szélére felhurkolunk 4-5 másik befőttes gumit. A csoport tagjai ezekbe a gumikba akasztják bele ujjukat. Így kell a poharakat odavinni a célasztalhoz, és elhelyezni a megfelelő helyre
* Játszathatjuk poharakkal úgy, hogy egy álló pohárra egy felfordított kerül, majd ismét álló pohár stb.
* Játszathatjuk dominókkal, melyeket egymásra kell állítani stb.
  
  
