---
title: "Mérnökök, gyártásvezetők, munkások"
suggestion: | 
  Hogyan tudtatok együttműködni a feladat során?
  Mi segítette a munkátokat, és mi gátolta?
  Hogyan éreztétek magatokat a rátok osztott szerepben?
  Volt olyan szerep, amit szívesebben vállaltatok volna? Miért?
type:
  - problémamegoldó
  - kommunikációs
  - együttműködési
age_group:
  - 14-16 éves
  - 17-20 éves
time_req: "30 percnél több"
space_req: ""
tool_req: "kötél, kendők, papír, ceruza"
keywords: 
  - kommunikáció
  - kooperáció
  - problémamegoldás
  - egyéni cél
  - közös cél
  - teljesítmény
attachment: "291_mernokok.pdf"
---

A csapat 6 munkásból, 3 gyártásvezetőből és 3 mérnökből áll. A feladatuk egy gép új elemének az elkészítése. Minden „csoport” csak a saját részfeladatához ért. A mérnökök rajzolják meg a terveket, de a gyártásvezetőknek csak mutogatással, szavak és a rajz megmutatása nélkül magyarázhatják el azokat. A gyártásvezetők az irodáikban ülnek, és a munkásokat irányítják a kivitelezésben. A munkásoknak, akiknek szintén tilos a tervek megtekintése, a gyártásvezetőkre kell figyelni, és el kell készíteni a terméket a rendelkezésre álló alapanyagokból. A gyártásvezetőknek biztosítaniuk kell, hogy a munkások a megfelelő védőruházattal rendelkezzenek. Bekötik (vagy behunyják) a szemüket. A szakszervezeti szabályzat miatt az alapanyaggal csak és kizárólag munkások dolgozhatnak, és csakis bekötött vagy csukott szemmel.

A játék kezdetekor a játékvezető kiadja szóban vagy papíron a mérnököknek az általa várt végterméket (pl.: első körben megkérhetjük a csoportot egy egyenlő oldalú háromszög elkészítésére a kötél használatával, az oldalak +- 20 mm-rel térhetnek el egymástól).

A mérnökök megegyeznek az instrukciókban, majd felkeresik a gyártásvezetőket irodáikban (ez egy másik térben van, vagy jóval messzebb). A gyártásvezetők feladata a munkások szóbeli irányítása.
  
  
