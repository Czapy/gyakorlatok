---
title: "Mivel dolgozik?"
suggestion: | 
  Mik azok a szellemi képességek, amikre a mai modern világban annak is szüksége van, aki fizikai munkát végez? 
  Mi az, amit ma minden fiatalnak érdemes megtanulnia, függetlenül attól, hogy milyen munkát fog majd végezni felnőttként?
type:
  - problémamegoldó
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "gyakorlati munkákat ábrázoló képek, papír, írószer"
keywords: 
  - elemzés
  - jelenismeret
  - globális folyamatok
  - munkaerőpiac
  - életpálya-építés
  - perspektívák
attachment: "162_mivel_dolgozik.pdf"
---

Előkészítés:

A tanár olyan képeket gyűjt össze (újságokból vagy az internetről), amelyek különféle gyakorlatias munkákat végző embereket ábrázolnak.

A tanulók párokat alkotnak, és kiválasztanak egy mindkettőjüknek rokonszerves képet. Átgondolják és leírják, hogy szerintük az adott foglalkozású ember mihez használja a „fejét”, és mihez a „kezét” a munkavégzés során. A párok megosztják a gondolataikat egymással, és a csoport közösen nyugtázza, hogy minden munka esetében fontos a tervezés és az értelmes kontroll jelenléte.

A párok ezután azt próbálják meg elképzelni, hogy milyen következményei lehetnének annak, ha az adott foglalkozás gyakorlója lemondana a „fejének a használatáról”, majd sorban elmondják az ötleteiket. A cél az, hogy minél humorosabb lehetőségeket villantsanak fel.
  
  
