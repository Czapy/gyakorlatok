---
title: "Csoportos néma helyfoglaló"
suggestion: | 
  Az alábbi kérdésekre várunk választ:
  Hogyan éreztétek magatokat?
  Hogyan változott a csoport stratégiája menet közben?
  Mi mindenre kellett figyelni játék közben?
  Hogyan sikerült egymásra figyelnetek?
  Hogyan jeleztetek egymásnak?
  Mi mindenben kellett egymással együttműködni a játék során?
type:
  - bemelegítő
  - energetizáló
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: "tanteremben megvalósítható"
tool_req: "Eggyel több szék, mint ahány főből áll a csoport"
keywords: 
  - nonverbális kommunikáció
  - önreflexió
  - én-hatékonyság
  - társas kapcsolatok
  - empátia
  - bizalom
  - szabálykövetés
  - helyzetfelismerés
  - csoportépítés
  - problémamegoldás
  - kooperáció
  - egymásrautaltság
  - teljesítmény
attachment: "201_csoportos_nema_helyfoglalo.pdf"
---

# Csoportos néma helyfoglaló

 A résztvevők a térben véletlenszerűen elhelyezett székeken ülnek. Egy játékos áll az ülőktől néhány méterre. Az a célja, hogy - egyenletes, normál tempóban lépkedve - elérje a tőle viszonylag távol lévő egy darab szabad széket, és oda leüljön. A csoport feladata, hogy megakadályozza ezt azzal, hogy előtte valamelyik csoporttag - némán - elfoglalja azt. Azonban így mindig felszabadul egy-egy szék különböző helyeken, így a játék addig tart, míg az eredetileg álló játékos le nem ül. Szabály, hogy a székeket nem lehet elmozgatni a helyükről, és ha valaki már felállt a saját helyéről, ugyanoda nem ülhet vissza, ha meggondolta magát.  
  
