---
title: "Vörös posztó"
suggestion: | 
  Milyen helyzetek váltanak ki türelmetlenséget, indulatokat belőlünk? Fontos-e, hogy tisztában legyünk ezzel?
  Mitől függ az, hogy szabadjára engedhetjük-e az indulatainkat a különféle helyzetekben?
  Hogyan hat az emberre, ha uralni akarja az indulatait?
type:
  - problémamegoldó
  - kommunikációs
  - önismereti
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "papírok, írószerek, tábla"
keywords: 
  - önismeret
  - önreflexió
  - belső erőforrás
  - elfogadás
  - szabálykövetés
  - konfliktuskezelés
attachment: "180_voros_poszto.pdf"
---

A tanulók néhány perc alatt összeállítanak egy listát arról, hogy mik azok a dolgok, amikkel mások a legkönnyebben fel tudják dühíteni őket, amit a legnehezebben tudnak szó nélkül eltűrni.

Ezután 3-4 fős csoportok alakulnak és egyesítik az egyéni listák tartalmát. Majd a szóvivők megosztják a dühítő dolgok jegyzékét a többiekkel – miközben készül egy nagy közös lista is, amelyen már minden bosszantó jelenség csak egyszer szerepel. A tanulók, kiválasztva azt a három dolgot, ami számukra a legnehezebben viselhető el, húznak egy-egy vonalat mellé.

Amelyik jelenséget a legtöbben ítélték bosszantónak, arra gondolva kezdenek el beszélgetni: milyen módon tudja csökkenteni a feszültséget magában az ember az ilyen helyzetekben? Ötletbörze keretében gyűjtenek viselkedési javaslatokat, amiket felírnak a táblára.

Aki már kipróbálta az önmérséklés valamelyik felvetődött módszerét, beszámolhat róla a többieknek.
  
  
