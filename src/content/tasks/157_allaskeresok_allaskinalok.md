---
title: "Álláskeresők – álláskínálók"
suggestion: | 
  A állásajánlatokban megjelelő minden munkalehetőség ismert fogalom volt a csoport tagjai számára?
  Milyen okai lehetnek annak, ha egy térségben nem felel meg egymásnak az álláskeresők és az állást ajánlók halmaza?
  Vajon milyen módszerekkel lehetne elérni, hogy a munkalehetőségek nagyjából összhangban legyenek a munkavállalók tudásával, illetve fordítva?
type:
  - kommunikációs
  - együttműködési
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "helyi újságok álláshirdetésekkel / számítógép internet-eléréssel, csomagolópapír, vastag filctollak"
keywords: 
  - reflektivitás
  - társadalmi folyamatok
  - munkaerőpiac
  - pályák
  - pályakörök
  - perspektívák
attachment: "157_allaskeresok_allaskinalok.pdf"
---

# Álláskeresők – álláskínálók

A lehetőségektől függően, a diákok újságokban és/vagy az interneten megjelent, helyi álláshirdetéseket nézegetnek két csoportban. Az egyik csoport tagjai azt vizsgálják meg, hogy lakóhelyük környezetében milyen munkalehetőségek jelennek meg a hirdetésekben. A másik csoport tagjai pedig azt, hogy mi jellemzi azokat az embereket, akik az adott időszakban állást keresnek a környéken.

Mindkét csoport készít egy-egy összesítést arról, amit tapasztaltak (mennyiségi és tartalmi jellemzők, képesítések stb.). A szóvivők pedig bemutatják a csoport eredményeit a többieknek.

Közösen latolgatják, hogy a hirdetésekben megjelenő munkahelyek vajon betölthetők-e a látóterükbe került munkaerőre építve. És fordítva, a munkát keresőknek érdemes-e jelentkezniük valamelyik állást ajánló helyi cégnél.
  
  
