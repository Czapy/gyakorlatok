---
title: "Nem szeretem! – Akkor ne csináld!"
suggestion: | 
  Miért fontos tisztában lennünk azzal, hogy mi az, amit nem igazán szeretünk csinálni?
  Mikor lehetünk biztosak abban, hogy egy foglalkozás nem nekünk való? 
  Meddig érdemes kísérletezni azzal, hogy legyőzzük az idegenkedésünket?
type:
  - kommunikációs
  - önismereti
  - dramatikus
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "munkalap közepén „Nem szeretem, nem esik jól.” felirattal – a diákok számának megfelelő mennyiségben"
keywords: 
  - önismeret
  - tanulási stílus
  - munkastílus
  - verbális kommunikáció
  - pályák – pályakörök
  - érdeklődési irány
attachment: "190_nem_szeretem_ne_csinald.pdf"
---

Előkészítés: a tanár a tanulók számának megfelelő mennyiségben sokszorosít egy olyan lapot, amelynek a közepén ennyi áll: „Nem szeretem, nem esik jól.”

Minden tanuló kap egy munkalapot, és öt percen keresztül olyan dolgokat ír le rá, amelyekről biztosan tudja, hogy nem esik jól neki, nem szereti, nem „az ő világa”.

Ezután párok alakulnak. Egyikük a pályaválasztási tanácsadó szerepét játssza, másikuk pedig pályairányt kereső önmagát. A lap segítségével beszámol a tanácsadónak arról, hogy milyen helyzetek azok, amelyekben nem igazán érzi jól magát. Társa a tanácsadó szerepében gondolatokat fogalmaz meg arra vonatkozóan, hogy ebben az esetben milyen pályairányokat nem érdemes választania.

Két perc múlva mindenki szerepet és párt cserél, s most új pályakeresők, illetve tanácsadók beszélgetnek.

Végül mindenki körbe ül, és elmondja, hogy milyen érzései voltak az egyik, illetve a másik szerepben.
  
  
