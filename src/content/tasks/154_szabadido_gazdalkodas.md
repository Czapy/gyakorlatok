---
title: "Szabadidő-gazdálkodás"
suggestion: | 
  Ki az, akit meglepetés ért a saját időfelhasználásával való szembesülés során?
  Ki hogy érzi, mennyire tölti hasznosan a szabad idejét?
  Mi a jelentősége az idővel való gazdálkodásnak?
type:
  - koncentrációs
  - önismereti
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "a tanár által előkészített és kinyomtatott űrlapok, íróeszközök"
keywords: 
  - önreflexió
  - problémaazonosítás
  - elemzés
  - egyéni célok
attachment: "154_szabadido_gazdalkodas.pdf"
---

# Szabadidő-gazdálkodás

Előkészítés:

A diákok felidézik egy átlagos szombati napjukat. Olyan tevékenységeket mondanak, amiket gyakran végeznek ilyenkor – beleértve az összes hétköznapi cselekvést is.

A tanár feljegyzi ezeket, majd készít egy olyan űrlapot, amin listázva szerepelnek e tevékenységek, és mellettük üres hely, ahová az adott tevékenységekre fordított időt jegyezhetik majd fel a tanulók. Alul pedig marad hely egy diagram számára. Mindenki kap egy lapot, amit egy szombati napon kitölt az időfelhasználásának megfelelően.

A legközelebbi találkozáskor mindenki elkészíti a saját idő-diagramját (oszlop-, sáv- vagy kördiagramot), amit röviden bemutat a többieknek. Közösen megbeszélik, hogy melyek a leggyakoribb kiugró értékek és melyek a legalacsonyabbak. A diagramokkal való szembesülés után mindenki elmondja, hogy mennyire elégedett a saját időgazdálkodásával. Mire szeretne esetleg több/kevesebb időt fordítani?
  
  
