---
title: "Munkaidő – szabadidő"
suggestion: | 
  Átlagosan mennyi időt tölt munkával egy dolgozó felnőtt, és mennyi a szabadon felhasználható ideje?
  Hogyan hat az ember életére, ha olyan munkát végez, amiben öröme telik / nem telik öröme? 
  Milyen módon érhető el az, hogy felnőttként olyan munkát végezhessünk, amit szeretünk csinálni?
type:
  - kommunikációs
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "a tanár által előkészített, és a diákok által előzetesen kitöltött űrlapok, csomagolópapír, vastag filctollak"
keywords: 
  - elemzés
  - értékelés
  - reflektivitás
  - életpálya-építés
  - érdeklődési irány
  - perspektívák
attachment: "155_munkaido_szabadido.pdf"
---

# Munkaidő – szabadidő

Előkészítés:

A tanár egyszerű űrlapot készít, amelynek oszlopfejlécein a hét napjainak nevei szerepelnek. Sorainak elején pedig egy dolgozó felnőtt legjellemzőbb tevékenységei (munkához kapcsolódó közlekedés, munkavégzés, alvás, étkezés, pihenés – szabadidős tevékenységek). Minden diák kiválaszt egy dolgozó felnőttet a saját környezetéből, és megkéri, hogy segítsen neki kitölteni a heti időbeosztását áttekintő táblázatot. A tanulók összesítik a megkérdezett felnőtt által a különféle tevékenységtípusokra fordított heti idő mennyiségét, kiszámolják ezek egymáshoz viszonyított százalékos arányait. Az így előkészített lappal jönnek el a foglalkozásra.

A diákok összesített statisztikai táblázatot készítenek. Két egymás melletti oszlopban azt tüntetik fel, hogy a megkérdetett felnőttek heti idejük hány százalékát töltik munkával (ide számítva a munkahelyre való eljutás idejét is), pihenéssel (ide számítva minden szabadon megválasztott tevékenységet), és egyéb tevékenységgel (ide számítva a létfenntartást szolgáló és az állapotbeli kötelességekhez kapcsolódó \[pl. gyerekek nevelése, idős szülők gondozása stb.\] időtöltést).

Megvizsgálják az elkészült táblázatot, és az adatok alapján mindenki megfogalmaz egy érvényes állítást. Ezt követõen beszélgetés indulhat el az alábbi kérdések bármelyikére építve:
  
  
