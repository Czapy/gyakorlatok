---
title: "Adjuk el!"
suggestion: | 
  A gyakorlat célja, felhívni a figyelmet arra, hogy az emberek vélt vagy valós tulajdonságainak megítélésében a sablonok, a sztereotípiák milyen nagy szerepet játszanak. Valóban sablonokban, sztereotípiákban gondolkodunk? Minek alapján ítéltük meg például a fotón látható, ismeretlen embert? Hogyan befolyásolnak bennünket az előítéleteink a munkahelyünkön/az iskolában? Hogyan befolyásol ez másokat velünk kapcsolatban? A képen látható emberekről az újság alapján rendelkezésre állnak konkrét tények, körülmények. Célszerű megvitatni, ütköztetni az elhangzott véleményeket  és a valóságot.
type:
  - kommunikációs
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Újságokból kivágott, különböző környezetből kikerülő és különböző, de nem egyértelműen megállapítható foglalkozású, eltérő nemzetiségű (ismeretlen) embereket ábrázoló képek, esetleg projektor a képek kivetítéséhez"
keywords: 
  - kommunikáció
  - nonverbális kommunikáció
  - identitás
  - diszkrimináció
  - felelős döntés
attachment: "123_adjuk_el.pdf"
---

# Adjuk el!

A résztvevők 5-6 fős csoportokban dolgoznak. Minden csoport kap egy újságból kivágott fotót. (Ha van rá mód, jobb ilyenkor kivetített képekkel dolgozni).

5 percet kapnak arra, hogy felkészüljenek a képen látható emberből. Az a feladat, hogy a csoport egy tagja (a munkaközvetítő) „eladja” a fényképen szereplő munkavállalót mint embert és szakembert egy általa választott munkakörben a cégnek.

A gyakorlat során a „cég” képviselői meghallgatják a kapott információkat, esetleg kérdéseket tesznek fel, olykor vitába is szállnak a közvetítővel. Végül ők döntenek arról, hogy foglalkoztatni akarják-e a képen szereplő egyént.

Azután a csoportok beszámolnak a tapasztalataikról a teljes csoport előtt, és megbeszélik a történteket.
  
  
