---
title: "Vitassuk meg!"
suggestion: | 
  Milyen helyzetekben lehet hasznos, ha valaki érvelni tud saját véleménye mellett? 
  Milyen képességekre van szükség ahhoz, hogy meg tudjuk cáfolni mások gondolatait, ha nem értünk egyet azokkal? 
  Fejleszthető-e a vitakészség? Ha igen, hogyan? Ha nem, miért nem?
type:
  - kommunikációs
age_group:
  - 17-20 éves
time_req: "30 percnél több"
space_req: "tanteremben megvalósítható"
tool_req: ""
keywords: 
  - kommunikáció
  - verbális kommunikáció
  - empátia
  - szabálykövetés
  - kritikai gondolkodás
  - reflektivitás
attachment: "150_vitassuk_meg.pdf"
---

# Vitassuk meg!

A tanár egy megvitatásra érdemes állítást fogalmaz meg. Ez bármilyen témához kapcsolódhat, ami érdekli az adott csoportot. Például: Meg kellene engedni, hogy a fiatalok már 16 éves koruktól fogyaszthassanak alkoholt.

A tanulók három csoportra bomlanak. Az egyik csoport az állítás melletti, a másik pedig az ellene szóló érveket gyűjti össze. A harmadik csoport tagjai alkotják a zsűrit. Amíg a másik kettő érveket gyűjt, ők az értékelési szempontokat gondolják át.

Mindegyik csoportból 2-2 diák vesz részt a vitában. Mind a négy jelölt két-két percig beszélhet. Úgy, hogy az elsőt kivéve, minden megszólalónak kapcsolódnia kell az előzők gondolataihoz is. A vitát követően a zsűri tagjai pontozással döntik el, melyik fél volt a meggyőzőbb, és indokolják is a véleményüket.

A vitáról felvétel is készülhet, ami később visszanézhető és elemezhető.
  
  
