---
title: "Arcrajzolás"
suggestion: | 
  Könnyűnek vagy nehéznek találtad a gyakorlatot?
  Mi okozott számodra nehézséget?
type:
  - energetizáló
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - nonverbális kommunikáció
  - önkifejezés
attachment: "129_arcrajzolas.pdf"
---

# Arcrajzolás

A játékos a kezét mozgatja az arcán, és mintha rajzolna vele, így alakítja a saját mimikáját. A játékvezető vagy egy csoporttárs szóval irányítja a „rajzolást”.

**Példa az irányításra:**

A közömbösség üljön ki az arcodra! A kezed emeld az arcodhoz, egészen közel, de ne érj hozzá! Lassan húzd végig a kezed az arcod előtt, üljön ki rá a félelem! A tekinteted egyenesen előre meredjen, ne érzékelje mozgó kezed! Lassan visszafelé húzva a kezed, töröld le a félelmet és légy újra közömbös!

Ismételd meg a gyakorlatot úgy, hogy most mindig másféle érzelem üljön ki arcodra! Az átalakulások legyenek teljesek és pontosak!

**Variáció:**

Próbáld ki a gyakorlatot egy társsal! Kezed lassan húzd végig az arcán, hogy azon valamilyen másféle érzelem jelenjen meg! Mondd meg neki, hogy mit szeretnél látni az arcán.
  
  
