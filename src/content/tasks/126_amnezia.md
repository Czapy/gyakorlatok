---
title: "Amnézia"
suggestion: | 
  Mi minden jutott a csoporttagok eszében az emlékezetét vesztett társukról? Voltak olyan felvetések, amelyek meglepték az „amnéziás” társat? Mi volt az? Miért volt meglepő? Milyen érzéseket keltett benne ez  a gyakorlat 
  Volt-e olyan dolog, ami a csoport számára volt meglepő?
type:
  - bemelegítő
  - energetizáló
  - kommunikációs
  - önismereti
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - önismeret
  - önreflexió
  - elfogadás
  - társismeret
attachment: "126_amnezia.pdf"
---

A gyakorlat feltétele, hogy a csoporttagok jól ismerjék egymást. Egy önként jelentkezőt amnéziával „diagnosztizálunk”, ismertetjük vele, hogy semmire nem emlékszik a múltból.

A csoport többi tagjának a feladata, hogy olyan dolgokat idézzen fel, amely segíti az illetőt az emlékezésben. Olyan jellegzetes dolgokat kell tehát mondaniuk, amelyek jellemzők rá: kedvenc szavai és kifejezései, az osztálybeli viselkedése, a felnőttekkel való magatartása, bizonyos szituációkban játszott szerepe, az ezekről alkotott véleménye stb.

Az amnéziás áldozat kérdéseket is feltehet, például: Mit tennék ebben a helyzetben? Mitől szoktam méregbe gurulni?
  
  
