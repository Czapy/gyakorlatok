---
title: "Célra tarts!"
suggestion: | 
  Könnyű vagy nehéz ilyen módon megtervezni a céljaink eléréséhez vezető utat? Mi mindentől függ ez? 
  Mi mindentől függ, hogy meg tudunk-e küzdeni az elénk kerülő akadályokkal? 
  Vajon hányféle úton lehet eljutni ugyanahhoz a célhoz? Tudunk-e úgy változtatni az utunkon, hogy közben nem tévesztjük szem elől az eredeti célunkat? Mi minden kell ahhoz, hogy erre képesek legyünk?
type:
  - problémamegoldó
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "nagy csomagolópapír, vastag filctoll, gyurmaragasztó, a csoportok számának megfelelő mennyiségű űrlapok, írószer"
keywords: 
  - célállítás
  - céltartás
  - rövid- és hosszú távú célok
  - cselekvési terv
attachment: "111_celra_tarts.pdf"
---

# Célra tarts!

A diákok ötletbörze keretében olyan távlati célokat azonosítanak, amelyek nagy valószínűséggel mindannyiuk számára fontosak. Minden közösnek látszó cél felkerül egy nagy csomagolópapírra. Ezután szavazással kiválasztják, hogy valamilyen szempont szerint (pl. a személyes boldogság, egy jó munkahely megszerzése stb.) melyik az a cél, ami a többség számára az adott pillanatban a legfontosabbnak tűnik.

Valamilyen módszerrel 3-4 fős csoportok alakulnak. Minden csoport kap egy munkalapot, amelyen a kitűzött célok elérésének alábbi lépései olvashatók, a gondolatok lejegyzéséhez szükséges hely biztosításával:

* A távlati cél megfogalmazása
* A célhoz vezető lépések meghatározása
* A lehetséges akadályok azonosítása
* Az akadályokkal való megküzdés módjainak átgondolása

A csoportok megvitatják és leírják, hogy mit gondolnak a célállítás és céltartás egyes lépéseihez kapcsolódóan, a közösen kiválasztott távlati céllal összefüggésben. A szóvivők ismertetik a csoport gondolatait. A teljes közösség egy meghatározássá építi össze a távlati célt leíró, és mindenki által elfogadható tartalmi elemeket. A célhoz vezető út lépéseire és a lehetséges akadályokra vonatkozó gondolatokat egy nagy csomagolópapíron összesítik.

Végül körbe ülnek és az alábbi kérdésekről beszélgetnek:
  
  
