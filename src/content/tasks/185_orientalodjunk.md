---
title: "Orientálódjunk"
suggestion: | 
  Mi a különbség a pályaorientáció és a pályaválasztás fogalma között?
  Mi az, amiben biztosan tudnak segíteni saját életpályánk alakításában is ilyen portálok, és mi az, amiben nem?
  Van-e értelme olyan tesztek és kérdőívek kitöltésének, amilyenek a portálon találhatók? Ha igen, miért lehetnek ezek hasznosak? Ha nem, miért nem?
type:
  - kommunikációs
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "internetes számítógépek, papír, írószer"
keywords: 
  - online kommunikáció
  - média
  - értékelés
  - munkaerőpiac
  - életpálya-építés
attachment: "185_orientalodjunk.pdf"
---

# Orientálódjunk

A tanár megkéri a diákokat, hogy gyors egymásutánban társítsanak szavakat a „pályaorientáció” fogalmához. Mondják ki, ami eszükbe jut, ha ezt hallják. Ezután megkérdezi tőlük: ismerik-e a „Nemzeti Pályaorientációs Portál” nevű internetes oldalt.

3-4 fős csoportok alakulnak. (Ha vannak olyan diákok, akik ismerik a portált, azok lehetőleg ne egy csoportba kerüljenek.) A cél azoknak az információtípusoknak és öntesztelési lehetőségeknek a megismerése, amelyeket a portál kínál a felhasználóknak. Mindegyik csoport más menüpont tartalmával ismerkedik meg (a tanulás világa, a munka világa, keresők, kérdőívek, karrier, interaktív, tudástár). Kiválasztanak néhány olyan információt, ami számukra új volt, és egy olyan aloldalt, amit feltétlenül megismerésre ajánlanának a többieknek.

A csoportok beszámolnak tapasztalataikról, majd ha kedvük van hozzá, beszélgetnek az alábbi kérdésekről:
  
  
