---
title: "Álmok és utak"
suggestion: | 
  Kinek melyik ház tetszett a legjobban? Miért?
  Hogyan érezték magukat az egyes csoportok tagjai munka közben? Voltak-e hangadók? Van-e olyan csoporttag, aki úgy érezte, hogy az ő elképzelései nem jutottak érvényre? 
  Célravezető a gyakorlat elkezdése előtt megállapodni a közös szabályokban. Lényeges, hogy a gyerekek ne minősítsék egymást, mindenki véleményét figyelembe vegyék. Ne legyen versenyhangulat, a hangsúly a közös alkotásra kerüljön.
  Elképzelhető a gyakorlat folytatása, ahol az így létrehozott építményekből egy közös várost hoznak létre a gyerekek. Ehhez kapcsolatható egy beszélgetés arról, hogy milyen környezetben éreznék igazán jól magukat.
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Csomagolópapír, filctollak, színes papír, ragasztó, olló, festék, ecset zsírkréta"
keywords: 
  - együttműködés
  - közös alkotás
  - csoportszerepek
  - kreativitás
attachment: "3_almok_es_utak.pdf"
---

 Minden résztvevő kap egy színes papírt, amelyből tetszőleges formákat téphet ki. (Hangsúlyozottan, csak tépni szabad!) Legalább öt ilyen formát kell tépni, felső határ nincs. Ezután 4-5 fős kiscsoportok alakulnak, és a csoporttagok alakzataiból minden csoport összeállítja a maga házát úgy, hogy minden darabot felhasznál hozzá. Ezt elhelyezik egy csomagolópapíron, és ragasztóval rögzítik. Utána minden csoport tetszése szerinti környezetet varázsol az elkészült ház köré. A csoport egy tagja a saját rezidenciájánál marad, a többiek körbe sétálnak, és egyenként megnézik a többiek alkotásait. A csoport helyben maradt képviselője bemutatja a csoportja művét, és válaszol a felmerülő kérdésekre.  
  
