---
title: "Üveggolyó gurítás"
suggestion: | 
  Sikerült az előre megbecsült időn belül teljesíteni a feladatot?
  Hogyan tudtátok segíteni egymást?
  Milyen stratégiát választottatok?
  Milyen stratégiák voltak sikeresek és miért?
  Milyen érzés volt, amikor a golyó leesett?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: ""
tool_req: "kb. 120 cm hosszú PVC sín minden résztvevőnek és üveggolyók"
keywords: 
  - kooperáció
  - kommunikáció
  - verbális kommunikáció
  - teljesítmény
  - cselekvési terv
attachment: "79_uveggolyo_guritas.pdf"
---

A csoport minden tagja kap egy PVC sínt, amelyben az üveggolyót a cső egyik végétől a másikig gurítja. A feladat végrehajtása előtt a csoport megbecsüli, hogy mennyi időre lesz szüksége ahhoz, hogy egy golyót az első embertől az utolsóig eljuttasson.

Amikor az üveggolyó az egyik sínen végiggurult, át kell adni azt a következő játékosnak úgy, hogy a sínek nem érintkezhetnek, és a gurítás közben az ujjak nem érhetnek a golyóhoz.

Ha valamelyik szabályt megszegi valamelyik résztvevő, vagy a golyó kiesik a sínből, akkor visszakerül a kiindulási pontra az első emberhez, és újra indul.
  
  
