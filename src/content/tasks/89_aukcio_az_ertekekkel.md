---
title: "Aukció az értékekkel"
suggestion: | 
  Négy csoportra osztjuk az osztályt, minden csoportnak egy konkrét értékkel kell foglalkoznia. A csoportok feladata: a gyönyör, a kaland, a szabadság és a tudás (esetleg elismertség vagy különleges egyéniség) elérésének módjait összegyűjteni.
  Instrukció: “Az életben ezeket nem zsetonon vehetjük meg. Most beszéljétek meg, hogy szerintetek hogyan érhetők el ezek? Tehát milyen módon lehet részed kalandban, hogy érheted el, hogy szabad légy…? Gyűjtsetek össze minél több lehetőséget és írjátok le őket.”

age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Értékek papíron, filctoll, blue-tack"
keywords: 
  - önismeret
  - asszertivitás
  - értékorientáció
  - rivalizálás
  - felelős döntés
attachment: "89_aukcio_az_ertekekkel.pdf"
---

# Aukció az értékekkel

**Instrukció**: “Minden csoporttagnak van 100 zsetonja. Ezeken vásárolhat egy különleges árverésen. Minden „tárgy” kikiáltási ára 10 zseton. Árverésre kerül:

szerelem, karrier, gazdagság, hosszú élet, tehetség, sikeres házasság, furfang, gyönyör-öröm, barátság, közösség, kaland, műveltség, egészség, tudás, magabiztosság, korlátlan lehetőségek, hatalom, különleges egyéniség, könnyedség-önfeledtség, szabadság, bátorság, erő, elismertség, hírnév, önbizalom. Mindenki, akár több alkalommal is licitálhat és vásárolhat.”

Az instrukció után egyenként licitre kerülnek az egyes értékek.

A táblára kerül az eladott „tárgy” és az ár, amennyiért elkelt. Ráírhatjuk azt is, hogy ki vette meg.

Amikor mind elkelt, felállítjuk a sorrendet. Az így összeállt sorrend, a csoport „értékrendje”.
  
  
