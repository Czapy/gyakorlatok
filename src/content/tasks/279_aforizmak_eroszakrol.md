---
title: "Aforizmák az erőszakról"
suggestion: | 
  Ha a szóvivői beszámolók kapcsán kérdések merülnek fel, próbálják azt először az adott csoporthoz tartozó gyerekek megválaszolni.
   A pedagógus maradjon moderátori szerepben, és csak abban az esetben avatkozzon be érdemben a beszélgetésbe, ha okvetlenül szükséges (elkalandoznak, nagyon nagyok a félreértések, bántó, sértő megjegyzések hangzanak el stb.)
   Lényeges, hogy a gyerekek az általánosságtól eljussanak konkrét események, tapasztalatok felidézéséig. A tanulságok összegzése kerüljön fel a táblára vagy egy poszterre.
type:
  - kommunikációs
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "Tábla, kréta vagy a kivetítéshez szükséges eszközök, vagy alapanyag poszterhez, 3 féle feladatlap a létszámnak megfelelően, íróeszköz"
keywords: 
  - értékorientáció
  - kritikai gondolkodás
  - kommunikáció
  - csoportszerepek
  - kooperáció
attachment: "279_aforizmak_eroszakrol.pdf"
---

Az osztály három részre oszlik, és ezen belül 3-4 fős kiscsoportok alakulnak. A foglalkozás vezetője háromféle feladatlapot oszt ki.

A táblára felkerülnek a végrehajtandó feladatok (esetleg projektorral kivetítik ezeket), és az egyes kiscsoportok a saját témájuknak megfelelően elvégzik őket.

Ezután az azonos feladatlappal dolgozó kiscsoportok egyeztetik a megoldásaikat, és megválasztanak egy szóvivőt.

A három szóvivő felolvassa azokat az aforizmákat, amelyekkel az ő csoportjaik dolgoztak, és tájékoztatják az osztályt az egyeztetett megoldásokról.

(Ajánlatos az aforizmákat ekkor kivetíteni, vagy poszterre írni, hogy az egész osztály láthassa valamennyit.)

**Aforizmák**

 **I. csoport**

Egy háborút ugyanúgy nem lehet megnyerni, mint ahogy egy földrengést sem. (Eredete ismeretlen.)

Azt nem tudom, hogy a Harmadik világháborút milyen fegyverekkel fogják megvívni, de a negyediket biztosan botokkal és kövekkel. (Albert Einstein)

 **II. csoport**

A háború csak akkor ér véget, ha már mindenki meghalt, aki részt vett benne. (Eredete ismeretlen.)

Csak az nem fél, akinek nincs fantáziája. (Rejtő Jenő)

 **III. csoport**

Ha kivágtál minden fát és megmérgeztél minden folyót, rá fogsz jönni, hogy a pénz nem ehető. (Eredete ismeretlen.)

A szemet-szemért, az egész világot vakká teheti. (Mahatma Gandhi)

 **Elvégzendő feladatok mindenkinek**

Mi az adott két szólás közös témája?

Beszélgessetek a szólások tartalmáról!

Keressetek példákat hozni az aforizmákban foglaltak igazolására, esetleg megcáfolására!
  
  
