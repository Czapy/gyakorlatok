---
title: "Ki vagyok én?"
suggestion: | 
  Örültél-e a húzott képnek?
  Ha igen / nem, akkor miért?
  Könnyű volt-e belehelyezkedni a kapott ember életébe?
  Mi volt a gyakorlat előtt a véleményed azokról (pl: hontalanok) az emberekről?
  Most mit gondolsz?
  Mi okozta a változást? Miért nem változott a véleményed?
  Mit gondolsz mások bemutatkozásáról?
  Mindenkit végighallgatva másképpen mutatkoznál-e be most?
  Ha igen / nem, akkor miért?
type:
  - dramatikus
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Annyi kép, amennyi játékos van. A képeken mindenféle nemzetségű, korú, bőrszínű, fogyatékkal élő gyerek, fiatal felnőtt, felnőtt legyen"
keywords: 
  - kommunikáció
  - elfogadás
  - tolerancia
attachment: "42_ki_vagyok_en.pdf"
---

A képekből mindenki húz egyet, majd kapnak 5-6 percet arra, hogy kitaláljanak maguknak egy személyiséget: Hogy hívnak? Ki vagy te? Mivel foglalkozol? Hogyan élsz? Stb.

A felkészülés után egyesével kiállnak a közösség elé és bemutatkoznak.

A többiek kérdezhetnek is, visszakérdezhetnek a hallottakra.

A pedagógus a nevelési célnak megfelelően irányítsa a beszélgetéseket!

Szabályok:

* Hívjuk fel a figyelmet a komoly munkára, azaz ne engedjük meg, hogy a gyerekek „kibújjanak” a humor segítségével a helyzetből!
* Ne engedjünk teret a diszkriminatív megjegyzéseknek – ha elhangzik ilyen, akkor állítsuk meg a gyakorlatot és feltétlenül beszéljük meg a helyzetet!
* Hívjuk fel a figyelmet egymás tiszteletére!
  
  
