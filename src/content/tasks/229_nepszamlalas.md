---
title: "Népszámlálás"
suggestion: | 
  A játék lezárásaként vizsgáljuk meg közösen, hogy mi iránt érdeklődtek a legtöbben a csoportban, és mik voltak azok, amik iránt egyáltalán nem mutatkozott érdeklődés.
type:
  - bemelegítő
  - energetizáló
  - kommunikációs
  - önismereti
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "kisebb lapok, ragasztó, ceruza"
keywords: 
  - érdeklődési irány
  - kooperáció
attachment: "229_nepszamlalas.pdf"
---

# Népszámlálás

Kisebb papírokra írjunk fel egy-egy, témát és helyezzük el a teremben mindenfelé. A téma mindenféle lehet, de készíthetünk témalapokat foglalkozásokkal is: pl. orvos, tanár, elektrotechnikus, kozmetikus, ügyvéd, mérnök, eladó, kamionsofőr, halász, kertész, mezőgazdász, modell, színész, politikus, fogorvos, hentes, pék, szakács, pincér, villanyszerelő, katona, rendőr, informatikus, közgazdász stb.

A játékvezető megkéri a játékosokat, hogy járjanak körbe és nézzék meg a kártyákat. Írják alá azokat a cédulákat, amelyeken olyan dolog szerepel, amely foglalkoztatja/érdekli őket. Több lapot is aláírhatnak.
  
  
