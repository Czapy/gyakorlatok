---
title: "Számfuttatás"
suggestion: | 
  Mi segítette és mi nehezítette a feladatmegoldást?
  Mit figyeltél meg magadon, amikor csukott szemmel játszottuk?
type:
  - energetizáló
  - koncentrációs
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: "tanteremben megvalósítható"
tool_req: ""
keywords: 
  - kommunikáció
  - kooperáció
  - problémamegoldás
attachment: "257_szamfuttatas.pdf"
---

# Számfuttatás

Kört alakítanak a részvevők. A játék során több számsort fogunk egyidejűleg futtatni, mindegyiket a vezető indítja. A játszók feladata, hogy csak a sorrendben előttük lévő hangjára összpontosítsanak, és arra, hogy a tőle hallott számnál eggyel nagyobbat mondjanak.

A számsorokat nem kötelező elől kezdeni! A csoportlétszámtól függ, hogy hány számsor egyidejű futtatása számít jó teljesítménynek (20 főnél 5-10 számsort tehetünk be a körbe).

 **Variációk**:

* nem a vezető indítja a számsort, hanem az a játékos, akinek a körön kívül sétáló társa megfogja a vállát,
* bárki indíthat számsort – külső jel nélkül,
* csukott szemmel is játszhatunk, nincs szükség vizuális információkra.
  
  
