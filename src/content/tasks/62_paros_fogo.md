---
title: "Páros fogó"
suggestion: | 
  Milyen érzés egymásra utalva menekülni?
  Hogyan tudtak a párosok kellő hatékonysággal menekülni az üldöző pártól? Volt-e bármiféle stratégiájuk? Eredményesnek bizonyult ez?
type:
  - bemelegítő
  - energetizáló
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: ""
tool_req: ""
keywords: 
  - kooperáció
  - egymásra utaltság
attachment: "62_paros_fogo.pdf"
---

Miután kijelöltük a játékteret, párokra osztjuk a csoportot. A párok egymásba karolva állnak. Az egyik pár lesz a fogó, majd mindig az a páros lesz az új fogó, akit megfogtak. Mielőtt a fogók elkezdik kergetni a többieket, háromszor meg kell fordulniuk a saját tengelyük körül, hogy az ellenfelek egy kis egérúthoz jussanak.

Szabályok:

* A párok csak sétálva közlekedhetnek, futni nem szabad.
* A pár tagjainak egymásba karolva kell sétálniuk, nem engedhetik el egymást.
* A játéktérről kimenni nem szabad.
  
  
