---
title: "Az élet napos oldala"
suggestion: | 
  Milyen érzésekkel tölt el az, amit a papíron olvastál?
  Van-e olyan, ami meglepett, ha igen mi az és miért?
  Nehéz vagy könnyű volt pozitív tulajdonságokat megfogalmazni?
type:
  - levezető
  - kommunikációs
  - önismereti
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "papír,ragasztó, íróeszköz"
keywords: 
  - pozitív énkép
  - társismeret
  - elfogadás
  - értékelés
  - reflektivitás
attachment: "131_az_elet_napos-_oldala.pdf"
---

Minden játékosnak a hátára erősítünk egy papírlapot, mindenki kap egy íróeszközt. A csoporttagok kört alkotnak, az egyik játékos elindul, s a mellette lévő hátán lévő papírra ír valami pozitív jellemzőt az illetőről, majd az ír valamit a mellette ülő hátára. Addig folytatódik a gyakorlat, ameddig mindenki írt valamit a valamennyi társa papírjára. Amikor a sor végére érnek, mindenki elolvassa a rá vonatkozó véleményeket.

**Variáció**

A csoporttagok körbe ülnek. Mindenki kap egy papírt, és ennek a felső szélére felírja a nevét. Majd behajtja a papírt úgy, hogy a neve felül maradjon. Továbbadja a papírt a mellette ülőnek, aki ráír valami pozitív jellemzőt, behajtja a papírt úgy, hogy csak a név legyen látható, és továbbadja. A lapok körbemennek, egészen addig, míg visszaérnek a tulajdonoshoz. Az összehajtogatott lapot csak akkor szabad kibontani, ha mindenki visszakapta a sajátját. Pozitív megerősítő gyakorlat, alkalmas a bizalomteli csoportlégkör megerősítésére.
  
  
