---
title: "Papírhógolyó"
suggestion: | 
  Mit éreztetek a gyakorlat közben? 
  MI volt meglepő a játék során?
type:
  - lazító
  - levezető
age_group:
  - 12-13 éves
  - 14-16 éves
time_req: "maximum 5 perc"
space_req: "tanteremben megvalósítható"
tool_req: "rengeteg újságpapír"
keywords: 
  - rivalizálás
attachment: "217_papírhogolyo.pdf"
---

 Indulatos, agresszív hangulatú szituációban kell a játékot megajánlani. Kellékigényes, mert szükség van sok újságpapírra. Két részre osztjuk az osztályt, és a padsorok két oldalán (legalább 3-4 méterre) állítjuk fel őket. Mindkét csapat jókora mennyiségű újságot kap, és rövid idő alatt minden tagnak legalább három újságpapírgolyót kel gyűrnie. Ezt követően rövid (2-3 perces) csata következik, de a felek nem közeledhetnek egymáshoz. Mivel a papírgolyó könnyű, hamar lelassul és erőtlenné válik a dobást követően. A gyerekek egyre nagyobb erővel kísérlik meg célba juttatni a golyót, ezért rövidesen elfáradnak. Lehet úgy is alkalmazni, hogy nem egymást, hanem egy célt dobál mindenki (pl.: jó messzire tett szemetes kosár).  
  
