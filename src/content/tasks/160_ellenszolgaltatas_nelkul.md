---
title: "Ellenszolgáltatás nélkül?"
suggestion: | 
  Milyen munkákat érdemes saját magunknak elvégezni, ha szükségünk van rá? És milyeneket nem?
  Mi értelme lehet annak, hogy valaki ellenszolgáltatás nélkül végezzen munkát mások számára?
type:
  - kommunikációs
  - együttműködési
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "csomagolópapír, írószerek, gyurmaragasztó"
keywords: 
  - társas kapcsolatok
  - szolidaritás
  - egyéni célok
attachment: "160_ellenszolgaltatas_nelkul.pdf"
---

# Ellenszolgáltatás nélkül?

A tanár megkérdezi a diákokat, hogy mi jut eszükbe, ha a „munka” szót hallják? Ha csak olyan dolgokat mondanak, amelyek a fizetett tevékenységek témakörében mozognak, akkor a saját részre végzett, az önkéntes, illetve társadalmi munka felé is orientálja a gondolkodásukat.

A diákok párokat alkotnak. Egy részük olyan munkákat gyűjt, amelyeket általában fizetésért végeznek az emberek a mai világban. Másik részük pedig olyanokat, amelyek ugyan munkák, de általában anyagi ellenszolgáltatás nélkül végzik az emberek. Az azonos témán dolgozó párok egy-egy nagy lapon összesítik az ötleteiket.

A két listát kiteszik egymás mellé a falra, és összevetik a tartalmukat. Azokat a szavakat, amelyek mindkét lapon szerepelnek, áthúzzák. Végül megfogalmazzák, hogy mi a legfontosabb különbség a két lista között, és ha van ilyen, akkor az miből adódik.

Ha a diákoknak van kedve hozzá, a gyakorlat az alábbi kérdések megvitatásával folytatódhat:
  
  
