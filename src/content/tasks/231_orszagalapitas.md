---
title: "Országalapítás"
suggestion: | 
  Hogyan hoztatok döntéseket a csoportban?
  Mindenki elégedett volt a döntésekkel?
  Mi kell ahhoz, hogy a csoport jó döntést hozzon?
  Milyen szerepet vállalsz fel általában, ha egy csoport döntéshelyzetbe kerül?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "papír, színes ceruza vagy filctoll, toll"
keywords: 
  - döntési konfliktus
  - társadalmi folyamatok
  - felelős döntés
  - szabályalkotás
  - egymásrautaltság
  - csoportszerep
attachment: "231_orszagalapitas.pdf"
---

# Országalapítás

A csoportot osszuk 4-6 fős csapatokra, és kapják meg a következő feladatot:

 _Ti és egy nagyobb embercsoport igényt tartottatok egy lakatlan szigetre, ahol új országot szeretnétek alapítani. Titeket választottak ki az új kormányba, az első feladatotok, hogy meghozzátok a következő döntéseket és teljesítsétek a következő feladatokat:_

1. _Mi lesz az ország neve_
2. _Találjátok ki, milyen lesz a rendszám az országotokban_
3. _Találjátok ki a zászlótokat_
4. _Válasszátok ki az ország madarát_
5. _Válasszátok ki az ország virágját_
6. _Írjátok meg a himnuszát_
7. _Határozzátok meg, hogy milyen hivatalok működnek_
8. _Hozzatok létre olyan szabályokat, amelyek szerintetek elengedhetetlenek_
9. _Válasszon magának mindenki egy olyan foglalkozást, amellyel az országot tudja szolgálni._

Az egyes csapatoknak együtt kell dolgozniuk, majd a vezetőjük bemutatja az országot a csoport többi részével.
  
  
