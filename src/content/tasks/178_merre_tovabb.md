---
title: "Merre tovább?"
suggestion: | 
  Vajon elegendő támpontot ad-e ma az iskola a megfelelő pálya kiválasztásához egy fiatalnak?
  Baj-e, ha valaki mások érveinek hatására változtat korábbi véleményén?
type:
  - koncentrációs
  - kommunikációs
age_group:
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - verbális kommunikáció
  - kooperáció
  - felelős döntés
  - életpálya-építés
  - érdeklődési irány
  - rövid és hosszú távú célok
attachment: "178_merre_tovabb.pdf"
---

# Merre tovább?

A tanár bemutatja a diákoknak a következő helyzetet:

Dóri az ország egyik legjobb gimnáziumába járt, és mindig jó tanulmányi eredményei voltak. 16-17 éves korában az orvosi egyetemre készült, oda is adta be a jelentkezési lapját. Az érettségi évében azonban egyre bizonytalanabb lett a jövőre vonatkozó terveit illetően. A tél közepén talált rá egy felhívásra, amelynek kitöltésével egy éves önkéntes munkára lehetett pályázni különféle európai városokba. A középiskola befejezése utáni nyáron egyszerre kapta meg az orvosi egyetemre való felvételről szóló értesítést, és azt a levelet, hogy várják egy belgiumi gyerekotthonba a jövő tanév idejére.

A diákok csendben átgondolják magukba, hogy mit javasolnának Dórinak ebben a helyzetben. A döntésüknek megfelelően két csoport alakul. Érveket gyűjtenek álláspontjuk mellett, és leírják azokat egy papírra.

A két csoport tagjai leülnek egymással szemben. Valaki elmond egy érvet az egyik oldalon, és rámutat valakire a másik oldalon ülők közül. Az – kapcsolódva a hallottakhoz – válaszul megfogalmaz egy ellentétes érvet, és rámutat a következő megszólalóra a túloldalon. Ez addig megy így, amíg mindenkire sor nem kerül.

Végül, ha van olyan, aki az érvek hatására megváltoztatná korábbi véleményét, megfogalmazza ezt.
  
  
