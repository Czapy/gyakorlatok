---
title: "Tovább a csomót!"
suggestion: | 
  Minek köszönhetően rövidült le a gyakorlatra szánt idő?
  Milyen stratégiát választottak?
  Mi kellett ahhoz, hogy sikerüljön megvalósítaniuk a választott stratégiát?
  Ki milyen szerepet vitt a csoporton belül?
  Mindenkinek az ötletét kipróbálták-e?
  Mindenkinek az ötletét meghallotta-e a csoport?
  Volt-e valaki a csoporton belül, akinek volt ötlete, de nem mondta el? Miért?
type:
  - bemelegítő
  - energetizáló
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: ""
tool_req: "kötél vagy heveder"
keywords: 
  - én-hatékonyság
  - kommunikáció
  - verbális kommunikáció
  - önismeret
  - problémamegoldás
  - szabálykövetés
  - csoportszerep
  - csoportcél
attachment: "75_tovabb_a_csomot.pdf"
---

# Tovább a csomót!

A kötélre csomót kötünk. A csoport minden tagja körben áll, és két kézzel fogja a kötelet. Feladatuk az, hogy a csomót egy általuk meghatározott irányban a kör mentén egyszer körbejuttassák.

Mielőtt elkezdik a gyakorlatot, érdemes megkérdezni a csoportot, mennyi időre van szükségük ahhoz, hogy a csomó körbeérjen. A csoportkonszenzusos döntést követően mérjük az időt, majd egy újabb körben, egy újabb becslést követően javíthatnak rajta.
  
  
