---
title: "Első nap a munkahelyen"
suggestion: | 
  Vajon miért fontos az első benyomás? 
  Mi az, amivel jó benyomást kelthetünk olyan emberekben, akik korábban nem tudtak rólunk semmit? 
  Mi az, amivel el lehet rontani, hogy másokban jó benyomás alakuljon ki rólunk az első találkozáskor? 
  Hogyan lehet helyrehozni, ha valami miatt nem sikerült jól egy első találkozás?
type:
  - dramatikus
age_group:
  - 17-20 éves
time_req: "30 percnél több"
space_req: "tanteremben megvalósítható"
tool_req: "papír, írószer, tábla"
keywords: 
  - kommunikáció
  - verbális és nonverbális kommunikáció
  - életpálya-építés
attachment: "153_elso_nap_munkahelyen.pdf"
---

Ráhangolásként a foglalkozás vezetője arról beszél a diákoknak, hogy a munkahelyi közérzet és a teljesítmény szempontjából is sok múlik azon, hogy milyen benyomást kelt valaki a kollégáiban, amikor először lép be közéjük. Ha vannak ezzel kapcsolatos személyes élményei, akkor ezekről is mesél a fiataloknak.

A tanulók elképzelnek maguknak egy leendő munkahelyet, ahol szívesen kezdenék felnőtt pályájukat. Átgondolják, hogyan öltöznének fel, hogyan mutatkoznának be, miként tájékozódnának, hogyan töltenék el az első napot az új helyen. Mindenki készít egy listát arról, hogy mi lenne az, amire mindenképp figyelni szeretne majd ezen a napon.

Ezután 3-4 fős csoportok alakulnak, és a diákok megvitatják egymással, hogy ki mit tart fontosnak és miért. A megfogalmazódó gondolatokra építve kitalálnak egy kis jelenetet: „Az első találkozás az első napon” címmel. Minden csoport előadja a maga jelenetét, és reflektál a többiekére.
  
  
