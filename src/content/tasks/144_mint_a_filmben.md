---
title: "Mint a filmben"
suggestion: | 
  Tanulhatunk-e konfliktuskezelő technikákat a filmekből? Vagy a filmek lényege a szórakoztatás, és nem kell mindig mindent „tananyagnak” tekinteni? 
  Fel lehet-e készülni a konfliktusok sikeres megoldására drámajátékok keretében? Vagy nem, mert az élet az nem játék?
type:
  - dramatikus
age_group:
  - 14-16 éves
  - 17-20 éves
time_req: "30 percnél több"
space_req: ""
tool_req: ""
keywords: 
  - társas kapcsolatok
  - verbális és nonverbális kommunikáció
  - konfliktuskezelés
attachment: "144_mint_a_filmben.pdf"
---

A gyakorlat lehetőséget teremt egy kiválasztott konfliktus mélyebb megértésére, az elemző beszélgetés és a dramatikus játék eszköztárára építve.

A diákok filmbeli konfliktusokat próbálnak meg felidézni az emlékezetükben. Akinek eszébe jut egy, elmondja a többieknek. Közösen kiválasztják közülük azt, amit a többség a legérdekesebbnek tart. Aki látta a filmet, elmondja a többieknek, mi volt a konfliktus lényege és a háttere, s miként kezelték azt a film szereplői. Ha többen is látták a filmet, megoszthatják egymás között az ismertetés feladatát.

A szituáció bemutatását követően, a diákok ötletbörze keretében párhuzamokat keresnek a filmbeli történet és saját életük eseményei között. Kiválasztják közülük azt, amelyiket a leginkább valódinak, a legerősebbnek éreznek. Kis csoportokat alkotnak, és elképzelik, hogyan lehetne feloldani az adott konfliktust. A megoldási javaslatokat 1 perces rövid jelenet formájában mutatják be egymásnak.
  
  
