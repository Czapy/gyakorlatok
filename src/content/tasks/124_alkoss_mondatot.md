---
title: "Alkoss mondatot!"
suggestion: | 
  Mi tette ezt a tevékenységet különlegessé?
  Hogyan dolgozott a csoport annak érdekében együtt, hogy sikerüljön a mondat megalkotása?
  Ki volt a csoport vezetője (ha volt egyáltalán)?
type:
  - problémamegoldó
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "pakli kártya"
keywords: 
  - kommunikáció
  - kooperáció
  - problémamegoldás
attachment: "124_alkoss_mondatot.pdf"
---

# Alkoss mondatot!

**A játék célja:** A kártyákat úgy rakjuk egymás után sorba, hogy az egy mondatot alkosson. A kártyák itt nem számértékként szerepelnek, hanem a szám első betűjével játszunk pl: kettesnél a k-val, dámánál a d-vel, bubinál a b-vel.

**A játék menete:** 6-7 fős csoportokat alkotunk. Minden résztvevőnek adunk egy kártyát. Kérjük meg őket, hogy tartsák meg kártyáikat, és ne cseréljék el senkivel. Minden csoportnak egy mondatot kell alkotnia a kártyák értékének kezdőbetűivel.

Példa:

Egy csoportban van egy ász, hármas, kettes, ötös, négyes, király, dáma:

Hármas - kettes - dáma - ász - négyes - ötös - király

Hisztis - Kata - Debrecenben - állítólag - nívós - ösztöndíjat - kapott.
  
  
