---
title: "Társfelismerés vakon"
suggestion: | 
  Hogyan éreztétek magatokat az érintés közben?
  Melyik szerep volt komfortosabb: a kitaláló vagy a kitalálandó személy szerepe?

age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - önismeret
  - társismeret
  - kooperáció
attachment: "72_tarsfelismeres_vakon.pdf"
---

# Társfelismerés vakon

A játék kezdete előtt érdemes a zavaró, árulkodó tárgyakat levenni: szemüveg, ékszerek, karóra

Kört alkotunk. A kör közepén csukott szemmel áll az egyik játékos. A körben állók menetirányban elindulnak, majd a középen álló játékos jelzésére megállnak. A kitaláló (ő áll a kör közepén) csukott szemmel rámutat valamelyik társára, aki odamegy hozzá, és a kitaláló kezét a saját arcára helyezi. A kitaláló feladata: csupán a társ arcának és kezeinek érintése, tapintása alapján felismerni társát. Ha sikerül neki, akkor cserélnek (a felismert játékos marad középen), és folytatódik a játék. Amennyiben nem sikerült felismernie a társát, úgy továbbra is ő marad a kör közepén.

 **Változat 1**: Nem feltétlenül kell állva és körben mozogva játszani. Nem a kitaláló mutat rá valakire, hanem a többiek állapodnak meg abban, hogy ki megy oda hozzá. A helyükön maradók csapjanak zajt az auditív információk kiküszöbölése érdekében.

 **Változat 2** **(Szembekötősdi)**: A kitaláló által csukott szemmel kijelölt játékos nem megy középre, hanem a helyén maradva, elváltoztatott hangon szólal meg. A kitalálónak ebben az esetben a hangjáról kell felismernie társát.
  
  
