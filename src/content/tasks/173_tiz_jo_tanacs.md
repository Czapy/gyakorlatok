---
title: "Tíz jó tanács az élethez"
suggestion: | 
  Kiktől tudunk tanácsot kérni olyan helyzetekben, amikor válaszút előtt állunk?
  Kire hallgatunk, amikor életünk fontos kérdéseiről döntünk, és miért éppen rájuk?
  Miben tud egy kívülálló ember jó tanácsot adni számunkra, és mi az, amiben nem?
type:
  - kommunikációs
  - dramatikus
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "kis cédulák, írószer, csomagolópapír, vastag filctoll, ragasztó"
keywords: 
  - én-hatékonyság
  - értékorientáció
  - asszertivitás
  - egyéni célok
attachment: "173_tiz_jo_tanacs.pdf"
---

Minden tanuló kap három cédulát, amelyekre felír egy-egy olyan útmutatást, amit a maga tapasztalatai vagy másoktól hallott gondolatok alapján fontosnak tart a sikeres élethez – nyelvileg tanács formájában, tegező, felszólító módban. (Pl. „Ne becsüld le a … jelentőségét! stb.). A cédulákat beteszik egy dobozba és összekeverik, majd három kupacba osztják.

3 csoport alakul: egy-egy ifjúsági lap szerkesztőségének képzeletbeli tagjai. Mindegyik csoport megkapja a cédulák egyharmadát, amit elosztanak egymás között.

A feladatuk az, hogy a „szerkesztőségi ülés” keretében a felnőtt lét küszöbén álló „olvasóik” számára összeállítsanak egy „Tíz jó tanács a sikeres élethez” című listát. Mindenki ismerteti a hozzá került ötleteket, és hozzáteszi, hogy javasolja-e azokat a végső tízbe, vagy sem. Lépésről lépére szűkítik a tanácsok sorát. Ha közben olyan fontos dolog jut eszükbe, ami nem szerepel egyik papíron sem, azt is felhasználhatják.

Végül mindhárom csoport bemutatja a maga listáját a többieknek, és véleményt mond a másik két összeállításról.
  
  
