---
title: "Jegyezd meg!"
suggestion: | 
  Hogy sikerült végrehajtani a feladatot? Mennyire voltál eredményes? Mi volt a legnehezebb?
type:
  - koncentrációs
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "sokféle tárgy, sál/lepedő"
keywords: 
  - Kommunikáció
  - reflektivitás
attachment: "240_jegyezd_meg.pdf"
---

# Jegyezd meg!

Sok különböző tárgyat leteszünk egymás mellé. A kötött megfigyelési idő – 20-30 másodperc – lejárta után letakarjuk a tárgyakat, és különféle követelmények elé állítva a játszók memóriáját, feladatokat adunk.

* meg kell nevezni a tárgyakat
* pontos leírást kell adni róluk
* meg kell adni elhelyezkedésüket, csoportosításukat
* meg kell adni az azonos színű, formájú tárgyak számát stb.

A feladat nehezíthető a letakart tárgyak számának növelésével, illetve a megfigyelési idő csökkentésével.

Játszhatunk úgy is, hogy a megfigyelt tárgyak közül egyet elveszünk, és az kap pontot, aki megmondja, melyik az.
  
  
