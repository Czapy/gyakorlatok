---
title: "Mi az, hogy munka?"
suggestion: | 
  Mitől függ, hogy munkának tekintünk-e valamilyen tevékenységet, vagy sem?
  Van-e olyan tartalmi elem, ami minden esetben része a munka fogalmának, vagy ilyet nem lehet meghatározni?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "papírlapok, tábla / csomagolópapír, megfelelő írószerek, értelmező szótárak (nyomtatott / online)"
keywords: 
  - reflektivitás
  - munkaerőpiac
  - perspektívák
attachment: "159_mi_az_hogy_munka.pdf"
---

# Mi az, hogy munka?

A diákok 3-4 fős csoportokat alkotnak. Mindegyik kap egy papírt, aminek a közepén egyetlen szó szerepel: „MUNKA”. A feladatok az, hogy öt perc alatt készítsenek egy gondolattérképet, amelyben minél több olyan fogalmat helyeznek el, ami erről a szóról az eszükbe jut. Ezek alapján a teljes csoport közös fogalmi hálót készít.

A diákok visszatérnek saját kis csoportjukba, és az előző tevékenység tapasztalatai alapján megpróbálják megalkotni a munka fogalmának definícióját. Sorban felolvassák, amit írtak. Majd összevetik azokat különféle értelmező szótárakban szereplő meghatározásokkal. Értékelik az eredményt abból a szempontból, hogy miben voltak azonosak az általuk alkotott definíciók a „hivatalosakkal”, és miben különböztek azoktól.
  
  
