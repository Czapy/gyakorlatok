---
title: "Asszociációs névadó"
suggestion: | 
  Mely jelentésekkel tudsz azonosulni és miért?
  Mely jelentésekkel nem tudsz azonosulni és miért?
  Volt-e olyan a csoportodban, aki ugyanazt írta, mint te saját magadhoz?
  Voltak-e hasonló asszociációk, mi lehet az oka?
type:
  - bemelegítő
  - levezető
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: "tanteremben megvalósítható"
tool_req: "Résztvevőnként egy A/4-es papír, toll."
keywords: 
  - önismeret
  - én-hatékonyság
  - identitás
  - kooperáció
  - együttműködés
  - kommunikáció.
attachment: "17_asszociacios_nevado.pdf"
---

 A csoportot 4-6 kisebb csoportra osztjuk. Minden résztvevő felírja a saját keresztnevét a papírra, majd mellé leírja fordított betűsorrendben is a keresztnevét (így legtöbbször egy értelmetlen betűsor jön ki).
1. Megkérjük a résztvevőket, hogy asszociáljanak a saját fordított betűrendes keresztnevükre, hogy mit jelent nekik az a szó, majd írják alá. Azután úgy hajtsák be legyezőszerűen a papírt, hogy csak a saját fordított betűsorrendű keresztnevük látszódjon rajta, és adják tovább jobbra a papírt a csoportban!
2. Ezután a papír addig jár az óramutató járásának megfelelően körbe, amíg minden fordított betűsoros keresztnévre a csoport minden tagja asszociál valamit. Értelemszerűen mindenkinek úgy kell egyet hajtania a papíron, ha már írt rá, hogy az általa leírt asszociáció ne látszódjon, csak a hívószó.
3. Amikor a papír visszaér az eredeti gazdájához, a diák végigolvassa, és eldönti, hogy mely jelentésekkel tud azonosulni, és melyekkel nem, vannak-e hasonló asszociációk rá.
A papírt vissza kihajtogatni menet közben nem lehet, minden résztvevő minden egyes papíron csak a fordított betűrendes keresztnévre asszociáljon, ne pedig arra az értelmes szóra, amit az előtte lévő írt!  
  
