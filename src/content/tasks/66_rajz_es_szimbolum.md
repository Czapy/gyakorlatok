---
title: "Rajz és szimbólum – osztálycímer"
suggestion: | 
  Hogyan éreztétek magatokat a gyakorlat során?
  Meg tudtatok-e valamilyen új dolgot a társatokról?
  Mi az, ami közös volt a rajzaitokban?
  Hogyan választottatok szimbólumot magatoknak?
  Miért éppen ezeket a szimbólumokat választottátok az osztályotok címerének?
type:
  - ismerkedő
  - önismereti
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Rajzlapok, rajzeszközök"
keywords: 
  - önkifejezés
  - önreflexió
  - társismeret
  - elfogadás
  - kooperáció
attachment: "66_rajz_es_szimbolum.pdf"
---

Mindenki készít egy külön papírlapra egy rajzot, amin életének általa legfontosabbnak tartott mozzanatait ábrázolja. (Aki arra hivatkozik, hogy nem tud rajzolni, azt biztassuk azzal, hogy nem a rajzkészség a fontos, hanem bemutatkozás – történjék ez akármilyen leegyszerűsített módon is.)

Ezután mindenki találjon ki egy szimbólumot, ami szerinte leginkább jellemzi őt. Ezt a szimbólumot rajzolja föl az előbbi rajz alá, ugyanarra a lapra. A rajzokat mindenki számára látható helyre tesszük.

A csoport tagjai sorban odamennek saját rajzukhoz és beszélnek róla, ha szükséges, megmagyarázzák (a szimbólumot is ideértve). A többiek kérdéseket tehetnek fel társuknak. Utána megbeszélik a tanulságokat.

A gyakorlatot folytathatjuk az osztálycímer megalkotásával. Egy nagyobb lapra a kapott információk alapján készítsék el a tanulók a közösség címerét (ehhez adhatunk címersablonokat).
  
  
