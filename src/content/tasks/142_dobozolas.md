---
title: "Dobozolás"
suggestion: | 
  Milyen stratégiákat alakított ki a csoport?
  Hogyan hatott az idő a teljesítményedre?
  Hogyan történik ez a mindennapi életben?
type:
  - problémamegoldó
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: "egy pakli kártya, stopper óra"
keywords: 
  - kommunikáció
  - kooperáció
  - problémamegoldás
attachment: "142_dobozolas.pdf"
---

**A játék menete:** Alakítsunk 5-6 fős kisebb csoportokat, akik egymástól elkülönülnek. Minden csoport kap 13 kártyát. A kártyadobozt helyezzük el a csoportok között. A csoportok kapnak 3 percet, hogy megtervezzék a feladatot anélkül, hogy megnéznék a kártyát addig, amíg a játékvezető el nem indítja a játékot.

A feladatuk, hogy kirakják a kártyákat 4 irányban: a 4 formát ásztól a királyig. Az ásznak érintenie kell a dobozt, és a 2-nek az ászt.

Amikor minden kártyát felsorakoztattak, az idő lejár. A játékot újra játsszák, megkeverjük a paklit, újra osztjuk, majd kapnak újabb 2 percet a tervezésre, majd a következő kör előtt újabb 1 percet.

Mi a lehetségesen legrövidebb idő?

Ne feledjük: senki nem mondta nekik, hogy nem beszélhetik meg egymással a csoportok a tervet, szabad helyet változtatni és a kártyákat elcserélni. Ezt természetesen ne mondjuk el.

**Lehetőségek**: Mi történne, ha a harmadik kör előtt kivesz a játékvezető egy-egy kártyát a különböző színekből? Biztosan remek beszélgetést lehet folytatni a változásról, s annak hatásairól.
  
  
