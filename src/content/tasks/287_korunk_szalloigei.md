---
title: "Korunk szállóigéi"
suggestion: | 
  Mely szólások tetszettek a legjobban? 
  Melyek nem tetszettek? Miért? 
  Melyek tartalmával értetek a leginkább egyet? 
  Melyek tartalma idegen tőletek, illetve melyekkel nem értetek egyet?
type:
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Szállóigék listája valamennyi résztevőnek"
keywords: 
  - kommunikáció
  - kooperáció
  - kritikai gondolkodás
attachment: "287_korunk_szalloigei.pdf"
---

# Korunk szállóigéi

Nagyon sok olyan aforizmát, közmondást, szólást ismerünk, amely szállóigévé válva a szó szerinti konkrét tartalomnál lényegesen többet fejez ki. Ezeknek a tömör életbölcsességeknek egy része több ezer éves, de azóta is folyamatosan keletkeznek újabbak. Ezek közül válogattuk a következőket:

 _A beismerés jó a lelkiismeret számára, de káros a karrierre._

 _A csúszómászók sohasem botlanak meg._

 _A fiatalság olyan hiba, amely napról napra kevesbedik._

 _A hazugságot azért találták ki, hogy ne fájjon az igazság._

 _A hibák hűségesebbek, mint a barátok. Tovább maradnak._

 _A mai nap az a holnap, amin tegnap aggódtál._

 _A sikernek sok apja van, a kudarc mindig árva!_

 _A szavazás a többség diktatúrája a kisebbség felett._

 _Abszurd: minden nézet, ami a mieinkkel ellentétes._

 _Amit ma megtehetsz, azt tegnap kellett volna._

 _Amit magadnak kívánsz, ne tedd azt embertársaidnak, hátha más az ízlésük._

 _Az emberek egy dologban azonosak. Mindenki más._

 _Csak a jövő a biztos. A múlt állandóan változik._

 _Csak egyszer vagyunk fiatalok, azután más mentséget kell keresni!_

 _Ha a kacsa nem tud úszni, nem a víz a hülye!_

 _Ha nem akarjuk, hogy a gyerekek hallják, amiről beszélünk, akkor tegyünk úgy, mintha éppen nekik mondanánk._

 _Ismétlés a tudás anyja, ismétlés a tudás anyja, ismétlés a tudás anyja, ismétlés – Ismétlés az unás atyja._

 **A gyakorlat menete**

A listát valamennyi résztvevő megkapja.

Mindenki kiválasztja azt a három mondást, ami a legjobban tetszik neki.

4-5 fős kiscsoportok, alakulnak, amelynek tagjai, összevetik a választásaikat, és megvitatják ennek indokait

A kiscsoportok szóvivői ismertetik az osztállyal a beszélgetés tanulságait, és a többiek reflektálnak a véleményekre.
  
  
