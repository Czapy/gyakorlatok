---
title: "Erre csörög"
suggestion: | 
  Hogyan éreztétek magatokat a gyakorlat során?
  Mi volt benne a legnehezebb?
  Milyen érzés volt bekötött szemmel keresni a hang forrását?
  El tudjátok képzelni, mit élhet át az, akinek meggyengül a látása, esetleg teljesen elveszti azt? Hogyan tudnak vajon tájékozódni a vak emberek? 
  Mit gondoltok, mi volt a gyakorlat tanulsága?
type:
  - energetizáló
age_group:
  - 12-13 éves
  - 14-16 éves
time_req: "10-20 perc"
space_req: "tanteremben megvalósítható"
tool_req: "Egyszerű hangot adó eszközök"
keywords: 
  - tolerancia
  - elfogadás
  - empátia
attachment: "197_erre_csorog.pdf"
---

# Erre csörög

Kiküldünk egy játékost a teremből, és megkérünk valakit, hogy a hangot adó tárggyal (például halkra állított mobiltelefonnal) helyezkedjen el valahol a teremben.

Behívjuk a játékost, bekötjük a szemét, és arra kérjük, hogy találja meg a hang forrását. Ne rendezzük át a termet, így akadályok is képződnek, ami nehezíti a feladatot.

Ismételjük meg a gyakorlatot más és más hangforrásokkal, és lehetőleg mindenkire kerüljön sor. Ebben az esetben természetesen több időt igényel a gyakorlat.
  
  
