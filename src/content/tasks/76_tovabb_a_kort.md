---
title: "Tovább a kört!"
suggestion: | 
  Hogyan sikerült csökkenteni a feladat megoldására fordított időt? 
  Milyen stratégiát választottak?
  Mi kellett ahhoz, hogy sikerüljön megvalósítaniuk a választott stratégiát?
  Ki milyen szerepet vitt a csoporton belül?
  Mindenkinek az ötletét kipróbálták-e?
  Mindenkinek az ötletét meghallotta-e a csoport?
  Volt-e valaki a csoporton belül, akinek volt ötlete, de nem mondta el? Miért?
type:
  - bemelegítő
  - energetizáló
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: ""
tool_req: "kötél vagy heveder, hullahopp karika, sálakból összekötött kötél"
keywords: 
  - én-hatékonyság
  - kommunikáció
  - verbális kommunikáció
  - önismeret
  - problémamegoldás
  - szabálykövetés
  - egymásra utaltság
  - csoportszerep
attachment: "76_tovabb_a_kort.pdf"
---

A résztvevők kört alkotnak, és megfogják egymás kezét. A csoportvezető megkér két csoporttagot, hogy engedjék el egymás kezét, és egy karikát (vagy kötélből kört) helyez el közöttük, az egyikőjük karján. Majd megkéri őket, hogy fogják meg egymás kezét.

A csoportnak az a feladata, hogy ezt a karikát juttassák körbe, vissza a kiindulási pontra anélkül, hogy a kezeiket elengednék. A karikán átlépni, átbújni szabad. Kérjük meg a csoportot, hogy becsülje meg: mennyi időre van szüksége a feladat végrehajtásához.

Ha végeztek, megismételhetik a gyakorlatot, egy újabb becslést követően, hogy javítsanak az idejükön.
  
  
