---
title: "Bagoly"
suggestion: | 
  Hogyan éreztétek magatokat?
  Nehéz vagy könnyű volt a játék?
  Mi volt a legnehezebb? Mit gondolsz, hogy miért?
type:
  - energetizáló
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: ""
keywords: 
  - bizalom
  - szabálykövetés
  - kooperáció
attachment: "90_bagoly.pdf"
---

# Bagoly

A gyakorlat: mindenki álljon csukott szemmel! A gyakorlatvezető, például a játékos vállát megérintve, kijelöl valakit, ő lesz a bagoly. A kijelölt játékos nem szólhat egy szót sem, csak kinyitja a szemét.

A gyakorlatvezető jelzésére a többi játékos csukott szemmel, kinyújtott kézzel óvatosan elindul a teremben, vigyázva egymásra. Ha valakihez hozzáérnek megkérdezik a megérintett játékost, hogy: - Bagoly? Ha a másik játékos ugyanígy kérdez vissza, akkor nem találta meg az igazi baglyot, tovább kell keresgélnie csukott szemmel.

Ha megtalálta az igazi bagolynak választottat, akkor ő nem fog válaszolni. Ekkor kinyithatja a szemét, majd egymásba karolva mindketten baglyok lesznek, de továbbra is némák maradnak.

A játék akkor ér véget, ha mindenki bagollyá válik.
  
  
