---
title: "Amikor felnőtt leszek, számomra…"
suggestion: | 
  Mi a pénz szerepe az ember életében? 
  Fontos-e, hogy legyen az embernek családja? 
  Fontos-e, hogy legyenek gyerekei? 
  Lehet-e boldog az egyén, ha a társadalom nagyobb része boldogtalan körülötte?
type:
  - problémamegoldó
  - kommunikációs
  - együttműködési
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "3 db 8 lapos kártyacsomag, amit a foglalkozás vezetője készít elő"
keywords: 
  - értékorientáció
  - perspektívák
  - kooperáció
attachment: "147_amikor_felnott_leszek.pdf"
---

A gyakorlat a fiatalok értékekről való gondolkodását, értékválasztásaik tudatosulását támogatja.

A foglalkozás előtt a tanár 3 db 8 lapos kártyacsomagot készít elő, amelynek lapjain az alábbi kifejezések szerepelnek: hozzájárulás a társadalom fejlődéséhez, siker a munkában, segíteni másoknak, kaland és izgalom, házasság, család, sok pénz, kreativitás.

A tanulók három csoportot alkotnak, mindegyik csoport kap kártyacsomagot. A feladatuk az, hogy a választásaikat egymás között megvitatva, rendezzék el a lapokat felülről lefelé olyan értéksorrendben, amiről úgy érzik, hogy fontos a felnőtt életben.

Ezután minden csoport kiteszi a maga listáját egy jól látható helyre, és összehasonlítják azokat. A szóvivők elmondják, hogy milyen témákban volt egyetértés, illetve vita a csoporton belül.
  
  
