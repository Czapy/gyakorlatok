---
title: "Zsák búza"
suggestion: | 
  A végén a csoportvezető ellenőrizheti a végtagok lazaságát (mesei keretben: maradt-e még búza zsákban).
type:
  - lazító
age_group:
  - 12-13 éves
time_req: "maximum 5 perc"
space_req: ""
tool_req: "szőnyeg vagy szőnyegpadlós terem szükséges (esetleg pokrócok a  földre)"
keywords: 
  - önkifejezés
  - kommunikáció
attachment: "272_zsak_buza.pdf"
---

# Zsák búza

Azonosulásra épülő lazító játék. Karnyújtásnyi távolságra, körben állnak a résztvevők.

Instrukció:

„Nyújtsuk-feszítsük a testünket, játsszuk azt, hogy tömött (búzás-) zsák vagyunk. A zsák valamilyen oknál fogva kilyukadt, és most folyik belőle a búza. Ahogy ürül a zsák (lassan, nagyon lassan peregnek ki belőle a magok, felül már alig van benne, most már a derekánál is fogy belőle stb.), úgy lazulunk el mi is. Végül a zsák – csaknem üresen – ott marad a földön.

A gyakorlat során fontos a lassúság, a folyamat koncentrált követése.
  
  
