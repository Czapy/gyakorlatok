---
title: "Visszajelzés vagy kritika?"
suggestion: | 
  Mi volt a tanulsága a gyakorlatnak? ?
  Milyen érzések keletkeztek bennetek az első, illetve a második esetben? 
  Hogyan befolyásolták a beszélgetés tapasztalatai az az együttműködési szándékotokat?
  Milyen tényezők kerültek még előtérbe? (Pl.: hibáztatás, személyeskedés a lassúság miatt az egyik oldalon, a másik oldalon visszavágás, védekezés a másik gondatlanságával, a nem minőségire törekvő munkavégzéssel)
  Melyik feladat megvalósítása volt számotokra a nehezebb? Miért?
  Melyik beszélgetés volt a hatékonyabb, a jobb érzés mindkét félnek?
type:
  - kommunikációs
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Egy-egy darab papírlap páronként, amelyen a visszajelzés és a kritika különbségei vannak összefoglalva"
keywords: 
  - társas kapcsolatok
  - empátia
  - önreflexió
  - én-hatékonyság
  - önkifejezés
  - tolerancia
  - bizalom
  - asszertivitás
  - verbális kommunikáció
  - nonverbális kommunikáció
  - kooperáció
  - felelősségvállalás
  - egymásrautaltság
  - szabályalkotás
  - konfliktuskezelés
  - problémamegoldás
  - kritikai gondolkodás
  - problémakezelés
  - reflektivitás
  - kompromisszumhozatal
  - teljesítmény
attachment: "274_visszajelzes_kritika.pdf"
---

# Visszajelzés vagy kritika?

A gyakorlat célja, hogy a résztvevők különbséget tudjanak tenni a kritika és a visszajelzés között, és a saját élményű gyakorlat alatt felismerjék és tudatosítsák a közben bennük keletkező érzéseket.

A csoporttagok párokba rendeződnek („A” és „B”), jó, ha az egymást jól ismerők kerülnek egy párba. A csoportvezető elmondja, hogy a párok közeli osztálytársak/munkatársak, akik már évek óta együtt dolgoznak.

Az „A” személyekre az a jellemző, hogy mindent tökéletesen végeznek, mielőtt a következő feladathoz/projekthez fognának. Ez volt az oka annak, hogy most nem készültek el határidőre a közös feladattal.

A„B” személyek emiatt nagyon ingerültek, mert túl rossz fényt vet a teljesítményükre a lemaradás. 2 nappal ezelőtt még azt hitték, hogy mindennel elkészülnek időre. Nagyon dühösek, és úgy érzik, hogy itt az ideje megmondani az osztálytársuknak/munkatársuknak, hogy mit is gondolnak.

Ekkor a játékvezető megkéri a „B” személyeket, hogy fogalmazzák meg kritikus véleményüket a társuknak. 5 perc után szerepcsere következik, és másodszor pedig a visszajelzések adása mentén kérjük, meg a „B” személyeket, hogy beszéljék meg ugyanezt.

Variáció:

Eszköz nélkül is játszható a gyakorlat, akkor csak annyi az utasítás, hogy az első körben a „B” személyek törekedjenek arra, hogy elkerüljék a másik megsértését, a második körben viszont ne foglalkozzanak ezzel. Ezután nagycsoportban – egy flipchart papírra felírva) közösen gyűjtjük össze a két beszélgetés különbségeit, jellemzőit.

**Mi a különbség a visszajelzés és a kritika között?**

| Visszajelzés                                                                                                                  | Kritika                                                                                                                                       |
| ----------------------------------------------------------------------------------------------------------------------------- | --------------------------------------------------------------------------------------------------------------------------------------------- |
| olyan információ, amelynek a magatartás pozitív megváltoztatása a célja. Ennek során olyan jellegzetességeket tartalmaz, mint | olyan eszköz, amelynek célja a harag kimutatása, hogy követelményeinket közölni tudjuk. Ennek során olyan jellegzetességeket tartalmaz, mint: |
| konkrét                                                                                                                       | általános (pl. mindig)                                                                                                                        |
| leíró                                                                                                                         | kiértékelő (minősítő)                                                                                                                         |
| az üggyel kapcsolatban kemény                                                                                                 | az emberekkel kapcsolatban kemény                                                                                                             |
| világos a visszajelző szándéka                                                                                                | zavaros a kritizáló szándéka                                                                                                                  |
| jövőre orientált                                                                                                              | múltra orientált                                                                                                                              |
| megoldást kereső.                                                                                                             | hibáztatni akaró.                                                                                                                             |
  
  
