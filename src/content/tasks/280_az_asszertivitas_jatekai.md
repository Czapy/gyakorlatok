---
title: "Az asszertivitás játékai"
suggestion: | 
  A résztvevők, „játékosok” beszámolnak a gyakorlat során keletkezett érzéseikről, arról, hogyan élték meg a három különböző viselkedési stílust.
  A csoport megbeszéli a felírt megjegyzések alapján  a szubmisszív, agresszív és asszertív viselkedés nem verbális elemei közti különbségeket.
  Mindig asszertívnek kell-e lenni?
  Lehet-e a nem asszertív viselkedésnek is előnye, haszna? Mikor?
type:
  - kommunikációs
age_group:
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Szerep és helyzetleírások (szóban is ismertethető), flipchart, tollak."
keywords: 
  - asszertivitás
attachment: "280_az_asszertivitas_jatekai.pdf"
---

A csoportvezető röviden ismerteti az asszertivitás (határozottság, magbiztosság, önérvényesítés, „nyertes-nyertes” kommunikáció), az agresszivitás és a szubmisszivitás (alárendelődés, “nyusziság”) közötti különbséget.

A résztvevők párokat alakítanak.

Az első pár azt a feladatot kapja, hogy az első szerepjátékot szubmisszív módon játssza el. A második pár ugyanezt a helyzetet agresszív módon oldja meg. A harmadik pár asszertív módon játssza el ugyanezt a szerepjátékot.

A csoport megbeszéli a három pár játékát, az egyes megnyilvánulási formákkal kapcsolatos kulcsszavakat (melléknevek!) a csoportvezető felírja a flipchartra.

Ezután a fent leírtak ismétlődnek tetszés szerinti számú szerepjátékkal.

(Választhatjuk azt a megoldást is, hogy a párok maguk döntik el, hogy milyen stílusban oldják meg a feladatot!)

Szerep- és helyzetleírások (ezek csak kiinduló ötletek, a csoport összetétele, korosztálya alapján továbbiak dolgozhatóak ki!)

**1.játék**

Szereplők: vendég, pincér.

A vendég húslevest rendelt egy étteremben, amit a pincér ki is hozott, de a leves langyos, holott a vendég forrón szereti.

**2.játék**

Szereplők: vevő, pénztáros.

A vevő hét végi bevásárlását végzi a lakása melletti ABC-ben. Amikor a pénztáros közli a fizetendő összeget, a vevő rájön, hogy elszámolta magát: 500 forinttal kevesebb pénz van nála, mint amennyit fizetnie kell.

**3.játék**

Szereplők: férfi, nő.

Több hónapja ugyanarra a nyelvtanfolyamra járnak, általában egymás mellett szoktak ülni. A férfi nagyon szeretne a tanfolyamon kívül is találkozni a nővel ezért elhatározza, hogy megpróbál egy randevút kezdeményezni.

**4.játék**

Szereplők: közvetlen munkatársak.

Az egy helyen dolgozó két munkatárs olyan feladatot kapott, amelyet úgy tudnak elvégezni, hogy egyenlő arányban elosztják egymás között a részfeladatokat. Egyikük rájön, hogy a másik jóval kevesebbet csinál, mint õ. Elhatározza, hogy ezt szóvá teszi.

**5.játék**

Szereplők: lakószomszédok.

Az egyik lakó korán jár munkába, ezért este korán fekszik. Szomszédja viszont késő estig zenét hallgat olyan hangerővel, hogy az első szomszéd hosszú ideig képtelen elaludni.
  
  
