---
title: "Csata"
suggestion: | 
  Milyen érzés volt nyerni és veszíteni? Lehet-e befolyásolni a játék kimenetelét? Mit gondoltok, miért válhat egy hasonló játék szenvedéllyé?
type:
  - bemelegítő
  - energetizáló
  - koncentrációs
age_group:
  - 12-13 éves
  - 14-16 éves
  - 17-20 éves
time_req: "maximum 5 perc"
space_req: ""
tool_req: "kötél, pakli kártya"
keywords: 
  - kooperáció
  - szabálykövetés
  - rivalizálás
attachment: "138_csata.pdf"
---

**A játék előkészítése:** A csoportot osszuk két egyenlő számú csoportra. Helyezzünk el egy kötelet a földön. A két csapat helyezkedjen el a kötél két oldalán.

 **A játék menete:** Minden játékos húz egy kártyát, de ne nézzék meg azt. A játékosok a kötélhez közel mennek, és szemben állnak egy játékossal a másik csapatból. Előre mondjuk meg, hogy az ász a legnagyobb vagy a legkisebb értékű lap-e.

Háromra az egymással szemben lévők megmutatják a lapjaikat. Akinek magasabb volt a lapja, az nyert, az alacsonyabb értékű átáll a másik csapathoz. Ha egyforma értékű lapot húztak, akkor kezet fognak és mindenki a saját oldalán marad. Ezután mindenki legalább 3 emberrel lapot cserél a saját csapatából, ezt sem nézheti meg, így nem tudhatja senki, milyen lapja is van.

Többször ismétlődik a játék.
  
  
