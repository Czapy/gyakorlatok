---
title: "Rangsor"
suggestion: | 
  Melyik tételeknél mutatkoztak a legnagyobb eltérések az osztállyal?
  Melyik tételeknél mutatkoztak a legkisebb eltérések az osztállyal?
  Mi lehet ezeknek az oka?
  Egyféleképpen értelmeztétek az egyes tételeket a csoportban, vagy voltak különbségek, esetleg olyan tételek, amit máshogy láttatok?
  Voltak-e nehézségek abban, hogy megegyezzetek a csoportban?
  Hogyan sikerült ezeket megoldani? 
  Változtatnátok-e valamit a rangsoron?
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Annyi rangsoroló lap, amennyi 3-4 fős csoportot képzünk"
keywords: 
  - kooperáció
  - önismeret
  - társismeret
  - értékkonfliktusok
attachment: "102_rangsor.pdf"
---

# Rangsor

A diákok rendeződjenek 3-4 fős csoportokba.

Minden csoport kap egy rangsoroló lapot. A feladat, hogy jussanak megegyezésre a különböző kifejezésekkel kapcsolatban.

Ezután kerül sor a közös megbeszélésre, ahol az egész osztály megvitatja az egyes rangsorokat, eltéréseket.

Fontos kiemelni, hogy nem egymás lapjának összehasonlításáról van szó, hanem az önmaguk által alkotott rangsor és az osztály véleményének összehasonlításáról, eltéréseiről!

Rangsoroló lap

Tíz tételt találsz ezen a lapon. Rangsorold őket aszerint, hogy mennyire fontosak számodra ezek a dolgok az életedben.

A legfontosabb mellé írj 1-est, majd sorban tovább a kevésbé fontosak felé.

A másik lapon is ugyanezt a rangsorolást végezd el: becsüld meg, hogy partnered számára mik lehetnek a fontosabbak az életében. Ugyanúgy 1-essel jelöld a számára legfontosabbat, és így tovább, a többit is jelöld megfelelő számmal.

| Anyagi biztonság  |
| ----------------- |
| Önmegvalósítás    |
| Barátság          |
| Párkapcsolat      |
| Műveltség         |
| Függetlenség      |
| Izgalmas élet     |
| Család            |
| Önbecsülés        |
| Érzelmi biztonság |
  
  
