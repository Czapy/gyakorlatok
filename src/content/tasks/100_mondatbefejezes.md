---
title: "Mondatbefejezés"
suggestion: | 
  Az elhangzott véleményekre reflektálni kell. A gyakorlat vezetője engedje, hogy a csoport tagjai spontán módon megnyilatkozzanak, és kezdeményezzen érvelő csoportvitát az egymással ellentétes vélemény vallók között. 
  Fontos, hogy a csoportvezető törekedjen tudatosítani a tanulókban a sztereoitípiák és az ezekből is fakadó előítéletek veszélyeit. .

age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "tábla vagy csomagolópapír, kréta vagy filc"
keywords: 
  - értékorientáció
  - önkifejezés
  - tolerancia
  - kommunikáció
  - kritikai gondolkodás
attachment: "100_mondatbefejezes.pdf"
---

**Instrukció**: „Felírom a táblára egy mondatnak a kezdetét, és arra kérek mindenkit, hogy gondolatban fejezze be a mondatot. Utána meg fogjuk beszélni, hogy ki hogyan fejezné be, és miért pont úgy.” A mondatkezdet: „Az emberek általában…”

A csoportvezető felírja a táblára a mondat kezdetét, és hagy néhány percet gondolkodásra.

Mindenki elmondja és megindokolja, hogy miért úgy fejezné be a mondatot, ezeket a csoportvezető fel is írhatja a táblára.

Témától függően kezdhetjük a mondatot például így:

* „A nők általában…”
* „A férfiak általában…”
* „A szülők általában…”
* „Az öregek általában…”
  
  
