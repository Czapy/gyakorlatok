---
title: "Párkereső"
suggestion: | 
  Hogyan találtak egymásra, mi volt nehéz, illetve könnyű a feladatban? 
  Ki milyen módszert használt a keresgélésre?
type:
  - bemelegítő
  - problémamegoldó
  - kommunikációs
  - együttműködési
age_group:
  - 12-13 éves
  - 14-16 éves
time_req: "maximum 5 perc"
space_req: "tanteremben megvalósítható"
tool_req: "cédulák nevekkel – párosan!, kétoldalú ragasztó"
keywords: 
  - kooperáció
  - kommunikáció
  - nonverbális kommunikáció
attachment: "251_parkereso.pdf"
---

# Párkereső

**Instrukció**: „Mindegyikőtöknek fel van tűzve a hátára egy név, tehát mindenki látja a többiekét, de a sajátját nem. A cél az, hogy megtaláljátok a párotokat. A gyakorlat közben tilos beszélni! (Amennyiben úgy ítéljük meg, segítségképpen ezt is mondhatjuk: „Lehet egymásnak segíteni, de tilos közben beszélni. Bárhogy máshogy segíthettek, mutogathattok egymásnak, metakommunikációs jelzéseket használhattok, csak szóban nem közölhetitek vele, hogy mi van a hátán.”)

 **Variáció 1**.: homlokra ragasztott alakzatok: 3 db csillag, 5 db négyzet, 3 db hold, stb., így akár csoportképző játéknak is jó.

 **Variáció 2.**: állatneveket adunk mindenkinek, a feladat: utánozni kell az adott állat hangját, de mindenkinek egyszerre. A hangzavarban kell megtalálni a párunkat.

 **Menete**:

A csoport körben áll, mindenkinek a hátára tűzünk egy feliratot egy névvel. Fontos, hogy párokat alkossanak a nevek, páratlan létszám esetén lehet egy név-triót is vinni.

A csoport elkezd mozogni a teremben, nézegetik egymás feliratait, és segítenek egymásnak egymásra találni.
  
  
