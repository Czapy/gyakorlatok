---
title: "Hajótörés"
suggestion: | 
  Milyen érzés volt részt venni a feladatban?
  Milyen érzés volt segíteni a másikat, ráhagyatkozni a másikra?
  Kialakult valami stratégia, szereposztás a helycserék biztonságos megvalósítására?
  Megtudtatok valami érdekeset, újat egymásról?
type:
  - együttműködési
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "tornapadok, székek vagy padlóra ragasztott csíkok (festőragasztó szalag)"
keywords: 
  - társismeret
  - kooperáció
  - egymásra utaltság
attachment: "149_hajotores.pdf"
---

Alkossunk nagyjából egyforma létszámú (5-6 fős) csoportokat! A csoportok számára rendelkezésre áll egy-egy tornapad, esetleg szorosan egymás mellé állított székek, vagy a földre ragasztott keskeny, egy cipő szélességű sáv. Instrukció: A csoport hajótörést szenvedett a háborgó tengeren, ami tele van cápákkal. Gyorsan be kell ugrani kiscsoportonként a mentőcsónakba (fellépni a padra/székekre vagy beugrani a keskeny sávba. Aki beleér a tengerbe, azt elkapják a cápák.

Ezután a tréner különböző instrukciókkal helycserére készteti a résztvevőket (’_A hajó elsüllyed, ha nem nagyság szerinti sorrendben helyezkedtek el – elöl legyen a legalacsonyabb, és így tovább!’_ ’Utána: _A rangidősnek kell vezetni a hajót, és így tovább, rendeződjetek születési sorba, mert különben elsüllyed a hajó!’_ ’_Most az álljon elöl, akinek a legrövidebb haja van’, ’akinek a legidősebb tesója van’, ’aki életében a legtávolabbra utazott’,_ stb., tehát olyan kérdéseket is feltehetünk, amiben a résztvevők információkat tudnak meg egymásról.

_**Megjegyzés:**_ Ha székekkel játszunk, előfordulhat, hogy ezt nem minden résztvevő érzi biztonságosnak. Kérdezzünk erre rá, vegyük észre, ha valaki szorong, az illető lehessen megfigyelő (ritkán, de előfordul). A helycserék biztonságos megvalósítása szoros testkontaktust igényel, ezért érett csoportban játsszuk ezt a feladatot! Egyszerűsége ellenére nagyon tanulságos, élvezetes gyakorlat.
  
  
