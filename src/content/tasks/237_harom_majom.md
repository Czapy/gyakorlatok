---
title: "Három majom"
suggestion: | 
  Hogyan éreztétek magatokat a gyakorlat során?
  Mi volt benne a legnehezebb?
  Mit éreztél, mikor nem beszélhettél?
  Milyen érzés volt nem látni?
  Milyen taktikát dolgozott ki a csapat? Bevált-e? 
  Ha újra kezdhetnétek, mit tennétek másképpen?
  Mit gondoltok, mi volt a gyakorlat tanulsága?
type:
  - kommunikációs
  - együttműködési
age_group:
  - 12-13 éves
  - 14-16 éves
  - 17-20 éves
time_req: "30 percnél több"
space_req: "tanteremben megvalósítható"
tool_req: "Egy feladatlap, melyre különböző színű korongok, vagy formájú idomok vannak felrajzolva nagy méretben, ugyanezek a formák kivágva – mindegyikből annyi, amennyi csapatot képzünk. Érdemes A3-s lapon játszatni. Kendők, szemkötők minden játékosnak (amennyiben megbízunk a gyerekekben, akkor erre nem feltétlenül van szükség erre, csukott szemmel is játszatható)"
keywords: 
  - kooperáció
  - nonverbális kommunikáció
  - kommunikáció
  - problémamegoldás
attachment: "237_harom_majom.pdf"
---

A gyakorlat előkészítése: átrendezzük a termet úgy, hogy a padokat a falak mellé helyezzük el, alájuk fordított székekkel a balesetveszély minimálisra csökkentése érdekében.

A gyakorlat menete:

Megalakítjuk a csapatokat. Minden csapat szabadon kiválaszt két játékost, ők lesznek az irányítók. Miután megválasztották őket, eláruljuk a játék lényegét: az egyik választott játékos háttal ül a pályának, kezében tartja a csapat üres lapját, ő lesz a beszélő. A másik nézheti a pályát, de nem beszélhet – ő nonverbálisan próbálja irányítani nem látó társát, aki hangos beszéddel a csapattagokat, akiknek szintén bekötjük a szemét.

Feladatuk a padlón szétszórt alakzatokat összeszedni és a lapjukon a megfelelő helyre tenni.

Adunk 5 percet a taktika megbeszélésére, majd kezdődhet a játék. A bekötött szemű játékosok a csapat lapjától indulnak neki a játéknak.

Hívjuk fel a figyelmet a lassú, óvatos mozgásra, hogy elkerüljük a baleseteket, összeütközéseket! Amennyiben balesetveszélyes helyzet alakul ki, akkor avatkozzunk be, akár úgyis, hogy leállítjuk a gyakorlatot!
  
  
