---
title: "Élő szoborcsoport"
suggestion: | 
  Hogyan éreztétek magatokat a gyakorlat alatt?
  Mennyire volt könnyű vagy nehéz kapcsolódni egymáshoz?
type:
  - dramatikus
age_group:
  - 12-13 éves
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: ""
keywords: 
  - közös alkotás
  - önkifejezés
attachment: "14_elo_szoborcsoport.pdf"
---

Egy-egy játékos vagy játékosok egy-egy csoportja kitalál egy témát, amiből a többiek beállításával állóképet formál. Lehet ez pl. egy film jelenete, ismert festmény, beszédet tartó politikus, kirakati bábuk, hétvégi piaci nyüzsgés. Amikor felállt a jelenet, a nem játszóknak ki kell találniuk, mit ábrázol az állókép.

 **Változat 1:** A játékvezető előre megmondja a "megépítendő" szobor címét. A játékosok ezt anélkül alkotják meg, hogy előre megbeszélnék egymással. Egy ember elkezdi, majd utána sorban mindenki beépül a képbe. Az egész csoport vegyen részt benne!

 **Változat 2:** A körben ülő csoport egyik tagja felvesz egy pózt (szobor). A többiek nevet adnak a szobornak, majd egy másik ember kapcsolódik hozzá. Nevet adnak a szoborpárosnak is, majd folytatják, amíg az egész csoport be nem áll a játékba.

A szobrokról fényképet is készíthetünk.
  
  
