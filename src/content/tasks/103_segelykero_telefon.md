---
title: "Segélykérő telefon"
suggestion: | 
  Kérjünk visszajelzést a hívó és hívott felektől, hogyan érezték magukat a szerepben, milyen segítséget kaptak, mit gondolnak tudtak-e segíteni.
type:
  - problémamegoldó
  - kommunikációs
  - önismereti
  - dramatikus
age_group:
  - 14-16 éves
  - 17-20 éves
time_req: "20-30 perc"
space_req: "tanteremben megvalósítható"
tool_req: ""
keywords: 
  - empátia
  - problémaazonosítás
  - problémamegoldás
  - kommunikáció
attachment: "103_segelykero_telefon.pdf"
---

**Instrukció**: „Mindannyian voltunk már olyan helyzetben, amikor jól jött, hogy felhívhattuk egy barátunkat, segítséget kérve tőle vagy egyszerűen csak azért, hogy kibeszélhessük magunkat neki. Most arra kérlek benneteket, hogy képzeljetek el egy ilyen helyzetet, és „hívjatok fel” valakit a csoportból, mintha a legjobb barátotok lenne. Akit megszólítanak (felhívnak), tegyen úgy, ahogy egy igazi barát tenne ilyenkor. A beszélgetésnek akkor van vége, ha a hívó fél elbúcsúzik.”

A csoport maradhat körben ülve vagy U alakot formálva, kitehetünk két széket a színpadra – egymásnak háttal.

Az instrukciót követően megvárjuk, míg valaki szimbolikusan felemeli a kagylót vagy kiül az egyik székre és megszólít (felhív) valakit a csoportból. A beszélgetés idejét lehetőleg ne korlátozzuk. Időkereteinknek megfelelően több telefonhívásra is kerüljön sor.

Ezt a gyakorlatot olyan csoportban ajánljuk, ahol a tagok már jól ismerik egymást.
  
  
