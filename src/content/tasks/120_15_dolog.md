---
title: "15 dolog, amit szeretnék az életben"
suggestion: | 
  
type:
  - ismerkedő
  - kommunikációs
  - önismereti
age_group:
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "papír, toll"
keywords: 
  - egyéni célok
  - érdeklődési irány
  - életpálya építés
  - önreflexió
  - önismeret
  - társismeret
attachment: "120_15_dolog.pdf"
---

# 15 dolog, amit szeretnék az életben

A játékosok osszák két részre a lapot. A papír bal oldalára írjanak 15 olyan dolgot, amit az életben szeretnének elérni, megcsinálni (szükséges lehet témaköröket megadni, ha nehézségeik adódnának).

Ha készen vannak, akkor kérjük meg őket, hogy a jobb oldali oszlopba készítsenek 5 sort.

Az első sorba írják be, azokat a dolgokat, amik tárgyak a felsoroltak közül.

A második sorba írják be azokat, amik nagy kockázatot jelentenek.

A harmadik sorba írják be azt, ami 5 éven belül teljesíthető.

A negyedik sorba írják be azt, ami 10 éven belül teljesíthető.

Az ötödik sorba írják be a három kedvencüket.

3-4 fős csoportokban beszéljék meg, kinek mi van a listáján. Kérjük meg őket, hogy hasonlítsák össze a listáikat, beszélgessenek a vágyaikról, céljaikról.
  
  
