---
title: "Graffiti fal"
suggestion: | 
  Mit tudunk magunkból megmutatni egy-egy szó, mondat vagy ábra segítségével? 
  Fontos-e, hogy bármit is megmutassunk magunkból ilyen nyilvános formában?
  Vagy az a bölcsebb, ha minél inkább elrejtjük mások elől önmagunkat?
type:
  - energetizáló
  - önismereti
age_group:
  - 12-13 éves
  - 14-16 éves
  - 17-20 éves
time_req: "10-20 perc"
space_req: "tanteremben megvalósítható"
tool_req: "különböző méretű és formájú üres lapok, sokféle színű vastag filctoll, gyurmaragasztó"
keywords: 
  - önismeret
  - önreflexió
  - identitás
  - önkifejezés
  - közös alkotás
attachment: "174_graffiti_fal.pdf"
---

# Graffiti fal

Egy perc csendben mindenki átgondolja, hogy mik azok a dolgok, amik igazán jellemzők rá: amiket ha festékszóróval kiírna egy graffiti falra, akkor valami lényegeset közölne önmagáról.

Ezután minden tanuló választ magának valamilyen papírt és filctollakat. Készít egy vagy több ábrát – kedve szerint. Olyan jelszavakat, mondásokat és/vagy vizuális elemeket felhasználva, amelyek elárulnak valamit a személyiségéről, kedvteléseiről, szenvedélyeiről.

Az elkészült elemeket mindenki tetszés szerinti módon elhelyezi a terem egy e célra kiválasztott üres falfelületén – úgy, hogy végül minden ábra helyet kap rajta, és kialakul a csoport közös graffiti fala. Mindenki megnézegeti a falat, és akinek van hozzá fűzhető gondolata, megosztja a többiekkel.
  
  
